༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG23718
ImageGroup:
11KG23861
LCCN:
n/a
ISBN:
In/a
Title:
བློ་བཟང་དགོངས་རྒྱན་མུ་ཏིག་ཕྲེང་མཛེས་དེབ་དྲུག་པ།
blo bzang dgongs rgyan mu tig phreng mdzes deb drug pa/
Author:
n/a
Descriptor:
Original Publication:
blo bzang dgongs rgyan mu tig phreng mdzes deb drug pal
blo gsal pod phreng /;7
mundgod, karnataka
Place:
Publisher:
drepung loseling educational society
Date:
1995
Volume:
1
Total Volumes:
TBRC Pages:
2
Introductory Pages:
n/a
Text Pages:
n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 6/2016



7362
བློ་བཟང་དགོངས་རྒྱན་མུ་ཏིག
ཕྲེང་མཛེས་དེབ་
དྲུག་པ།།
o
།འབྲས་བློའི་
འབྲས་བློ་ཤེས་ཡོན་ལྷན་ཚོགས།
Drepung Loseling Educational Society
Publication



བློ་བཟང་དགོངས་རྒྱན་མུ་ཏིག་
ཕྲེང་མཛེས་དེབ་
དྲུག་པ།།
བས་བློནཱི་
བློ་གསལ་པོད་ཕྲེང་།
Losel Literature Series Volume 7
•Yer 1995



Losel Literature Series Volume (7)
First Print November, 1995 1500 Copies
Compiled & Published by
Drepung Loseling Educational Society
P.O. Tibetan Colony
Mundgod 581411
Distt (N.K.)
Karnataka, INDIA
Printed at: Photo Offset Printers
Drepung Loseling Printing Press
P.O.Tibetan Colony
(Mundgod) 581411
Distt. (N.K.)



སྔོན་གླེང་།
Preface
༈ བོད་གངས་ཅན་གྱི་གནའ་བོའི་མི་རིགས་ཀྱི་ཁྱད་འཕགས་རིག་གཞུང་གི་
བང་མཛོད་ལས་ཆོས་དང་རིག་གཞུང་ལ་དོན་གཉེར་དང་འཚར་ལོང་ཅན་ཀྱི་
སློབ་གཉེར་བ་རྣམས་ཀྱི་ཆེད་དུ་ངལ་བ་དང་དུ་བླངས་ཏེ། མཉམ་མེད་ཇོ་བོ་
རྗེ་ལྷ་གཅིག་ཨ་ཏི་ཤས་མཛད་པའི་བྱང་ཆུབ་ལམ་སྒྲོན་སོགས་རྒྱུན་མཁོའི་ཞལ་
འདོན་འགའ་ཡི་འགྲེལ་པ་མཁས་ཤིང་གྲུབ་པའི་དབང་པོ་རྣམ་པས་མཛད་
པའི་ཊིཀ་རྣམས་ཕྱོགས་གཅིག་ཏུ་བསྡེབས་པ་(བློ་བཟང་དགོངས་རྒྱན་མུ་
ཏིག་ཕྲེང་མཛེས་)ཞེས་བྱ་བའི་དེབ་དྲུག་པ་འདི་བཞིན་རིག་གཞུང་ལ་ཞེན་པ་
དཀར་པོ་ཀུན་ནས་རྟས་པའི་དོན་གཉེར་ཅན་རྣམས་ཀྱི་རྣ་བའི་བཅུད་ལེན་གྱི་
སླད་གཏན་འབེབས་ཞུས།
མཐུན་འགྱུར་བྱེད་པོ་འབྲས་བློ་གླིང་གྲྭ་ཚང་གི་ཤེས་ཡོན་ལྷན་ཚོགས་ནས་རྒྱུ་གྲོན་
སྦྱར། ཀམ་པུའུ་ཊར་སྡེ་ཚན་ནས་སྤྱིར་གཞི་འདུ་འགོད་ཐོག །བློ་གླིང་གཙུག་
ལག་གཏེར་མཛོད་འཕྲུལ་སྤར་ཁང་གི་ཨོ་ཕ་སེ་ཊ་གློག་འཕྲུལ་གྱི་སྟེང་ནས་པཎ་
ཆེན་བསོད་ནམས་གྲགས་པའི་འཁྲུངས་ལོ་ ཤིང་ཕག་བོད་ཟླ་ ཚེས་ སྤྱི་
ཚེས་ འཇམ་མགོན་བླ་མ་ཙོང་ཁ་པའི་དགོངས་རྫོགས་གཟའ་
སྐར་འབྱུང་འཕྲོད་དགེ་བའི་ཉིན་སྤར་བསྐྲུན་ཞུས་པའོ།།
༥༡༨
༡。
ཞ༥
༡༡
༡༧



དུས་ཀྱི་བྱ་ར།
བློ་གསལ་པོད་ཕྲེང་
བོད་རྒྱལ་ཁབ་དབུ་བརྙེས་ལོ་
སྟོན་པ་བདེ་བར་གཤེགས་ལོ་
རྒྱལ་བ་ཙོང་ཁ་པ་འཁྲུངས་ལོ་
༢༡༢༢
༢༥༣༩
༦ལྟ5
སྤྱི་ལོ་
སྤར་ཐེངས་
དེབ་གྲངས་
༡༩༩༥
༡
༡༥༠༠



ད ཀ ར་ཚ ག །
ཨང་།
ཤོག་གྲངས།
ܒ
༣
༡༡༣
༡ མཉམ་མེད་ཇོ་བོ་རྗེ་དཔལ་ལྡན་ཨ་ཏི་ཤས་མཛད་པའི་བྱང་ཆུབ་ལམ་སྒྲོན།
འགྲེལ་མཛད་རྒན་ལམ་རིམ་པ་ངག་དབང་ཕུན་ཚོགས།
༢ བཀའ་དམ་དགེ་བཤེས་ཆེན་པོ་གླང་རི་ཐང་པས་མཛད་པའི་བློ་སྦྱོང་ཚིག་བརྒྱད་མ། ༣༩
འགྲེལ་མཛད་ཐུའུ་བཀན་བློ་བཟང་ཆོས་ཀྱི་ཉི་མ།
འཇམ་མགོན་བླ་མ་ཙོང་ཁ་པས་མཛད་པའི་ཡོན་ཏན་གཞིར་གྱུར་མ།
འགྲེལ་མཛད་དགེ་བཤེས་ཆེན་པོ་ཤེས་རབ་རྒྱ་མཚོ་
བསྔོ་བའི་རྒྱལ་པོ་བསྟན་འབར་མ།
འགྲེལ་མཛད་གུང་ཐང་འཇམ་དཔལ་དབྱངས་དཀོན་ཅོག་བསྟན་པའི་སྒྲོན་མེ།
༥ ཐུགས་རྗེ་ཆེན་པོའི་གཟུངས་སྔགས་ཀྱི་ཕན་ཡོན་འཁོར་བཅས།
འགྲེལ་མཛད་ཆུ་བཟང་བླ་མ་ཡེ་ཤེས་རྒྱ་མཚོ།
༦ ༧རྒྱལ་མཆོག་དགེ་འདུན་གྲུབ་ཀྱིས་མཛད་པའི་མཁྱེན་བརྩེ་དྲི་མེད་མ།
འགྲེལ་མཛད་དཀྱིལ་ཟུར་ཡོངས་འཛིན་བློ་བཟང་སྦྱིན་པ།
་མཁས་གྲུབ་ཐམས་ཅད་མཁྱེན་པས་མཛད་པའི་གཟུགས་བརྙན་གསལ་བར་
བྱེད་པའི་མེ་ལོང་།
༨ པར་བྱང་སྨོན་ཚིག།
༡༩༨
༣༢༠
༧
༣༥༡
༣༥༥



I
༄༅། །ཇོ་བོ་རྗེ་མཉམ་མེད་ཨ་ཏི་ཤ་ཆེན་པོས་མཛད་པའི་
བྱང་ཆུབ་ལམ་སྒྲོན་རྩ་གཞུང་གི་འགྲེལ་མཛད་དགེ་
བའི་བཤེས་གཉེན་ཆེན་པོ་རྒན་ལམ་རིམ་པ་
ངག་དབང་ཕུན་ཚོགས་ཀྱི་རྣམ་ཐར་
མདོར་བསྡུས་བཞུགས་
སོ།།
༄༅། །དགེ་བའི་བཤེས་གཉེན་ཆེན་པོ་རྒན་ལམ་རིམ་པ་ངག་དབང་ཕུན་ཚོགས་
ནི་རྒྱལ་ཐང་རོང་པ་ས་ཡི་ཐིག་ལེར་སྤྱི་ལོ་ ༡༩༣༥ ལོར་སྐུ་བལྟམས། ཆུང་དུས་
ནས་རང་ཡུལ་དུ་སྐྱབས་མཆོག་འ་བོང་རིན་པོ་ཆེ་སྐུ་གོང་མའི་སྐུ་མདུན་ནས་ལམ་
རིམ་སྒོ་བཤེས་གཉེན་བསྟེན་ཚུལ་ནས་མཇུག་ཞི་ལྷག་བར་ཚར་འགའ་ཤས་ཁྲིད་ཞུས་
ཤིང་༑ ༑རིམ་པས་དབུས་ཀྱི་གདན་ས་ཆེན་པོ་འབྲས་སྤུངས་བློ་གླིང་དུ་ཆོས་ཞུགས་
མཛད་དེ་ཁ་མདོག་དཀར་དམར་ནས་གཞུང་ཆེན་ཁག་སྔགས་དང་བཅས་ཤོག་བུ་སྣུམ་
ཐིགས་ཀྱི་ཚུལ་ནང་བྱན་དུ་ཚུད་པ་མཛད། ཡོངས་འཛིན་བློ་གླིང་ཕུ་ཁང་ཡ་ར་རིན་
པོ་ཆེ་གཙོས་ཤག་སྐོར་མཁན་རིན་པོ་ཆེ་དོན་གྱི་སླད་དུ་མཚན་ནས་སྨོས་ན་དགེ་བའི་
བཤེས་གཉེན་ཆེན་པོ་ཉི་མ་རྒྱལ་མཚན་དང་བློ་གླིང་མཁན་ཟུར་པདྨ་རྒྱལ་མཚན་སོགས་
ཆོས་ཀྱི་སྤྱན་པ་དུ་མའི་ཞབས་རྡུལ་སྤྱི་བོས་ནོས་ཤིང་བསམ་སྦྱོར་གཉིས་ཀྱི་བསྟེན་ལ།
གྲྭ་སར་བཞུགས་སྐབས་ངེས་འབྱུང་རང་ཆས་སུ་ཡོད་པའི་དན་རྟགས་སུ་རང་གི་བདོག་
པའི་དངོས་ཆས་ཀུན་ཕངས་མེད་སྦྱིན་པ་བཏང་ཞིང་། སྐུ་ཚེ་ཧྲིལ་པོ་གནས་མལ་
སོགས་ངན་ངོན་ཙམ་གྱིས་ཆོག་ཤེས་པ་སོགས་ཀྱི་རྣམ་ཐར་གཙང་མ་སྐྱོང་ལ། ཁམས་



II
གསུམ་གྱི་སྒྲོན་མེ་གཅིག་པུ་ལམ་རིམ་ཆེན་མོས་ཐུགས་རྒྱུད་སྐུལ་ཏེ་འཁོར་ལོ་གསུམ་
གྱིས་དུས་འདའ་ཞིང་རྒྱུ་མར་ཀླ་ཀློའི་དཔུང་གི་མི་བཟད་པའི་བཙན་གནོན་འོག་ཚུད་
པ་ནས་དུས་ད་ལྟའི་བར་འཆད་རྩོད་རྩོམ་གསུམ་དང་ཐོས་བསམ་སྒོམ་གསུམ་ཡ་མ་
བྲལ་བར་བསྟན་པ་རིན་པོ་ཆེ་ཕྱོགས་དུས་ཀུན་ཏུ་དར་སྤེལ་མཛད་ལ། གཞིས་ཆོས་
ལྡན་འབྲས་སྤུངས་སུ་གདུལ་བྱ་མཐའ་ཡས་པ་ལ་ལམ་རིམ་གཙོས་མདོ་སྔགས་གསུང་
ཆོས་ཀྱིས་མཐའ་ཡས་འགྲོ་བ་དགེ་ལ་འགོད་པར་མཛད་མུད་དོ།།



༡
༄༅། །ལམ་སྒྲོན་གྱི་འགྲེལ་པ་ཡིད་ཀྱི་སྟེགས་བུ་
ཞེས་བྱ་བ་བཞུགས་སོ། །
༄༅། །ན་མོ་གུ་རུ་མསྒྱུ་གྷོ་ཥཱ་ཡ། མཐུ་ཆེན་རྒྱལ་སྲས་གཞན་གྱིས་མ་ཐུལ་བའི༑
༑སྙིགས་དུས་འགྲོ་རྣམས་སྒྲོལ་བར་ཐུགས་བསྐྱེད་ཚེ། །ཁྱོད་ནི་པདྨ་དཀར་པོ་ལྟ་བུ་
ཞེས། །བདེ་གཤེགས་ཀུན་གྱིས་བསྔགས་དེར་ཅིས་མི་འདུད། །དེ་སྲས་ཐུ་བོ་མི་
ཕམ་འཇམ་པའི་དབྱངས། །ཤིང་རྟ་ཆེན་པོ་ཀླུ་སྒྲུབ་ཐོགས་མེད་སོགས། །ཆོས་འདི་
གང་ལས་བརྒྱུད་པའི་བླ་མ་རྣམས། །ཡན་ལག་མཆོག་གི་སྤོ་ལ་གུས་པས་མཆོད།
ཐུབ་མཆོག་ཀེ་ལ་ཤ་རི་ལས་འོངས་པའི། །ཟབ་རྒྱས་ཆུ་བོ་རྣམ་གཉིས་ཕྱོགས་གཅིག་
ཏུ༑ ༑འདྲིལ་བའི་ལྔ་བརྒྱའི་གཙུག་རྒྱན་མར་མེ་མཛད། །ཇོ་བོ་ཨ་ཏི་ཤ་དེར་སྙིང་
ནས་འདུད། །རྒྱལ་བའི་བསྟན་ལ་རྒྱལ་བ་དང་མཚུངས་པར། །རྒྱལ་བ་ཉིད་དང་
རྒྱལ་ཚབ་ཀྱིས་བསྔགས་བཞིན། །རྒྱལ་སྲས་ཚུལ་གྱིས་རྒྱལ་བའི་མཛད་པ་ཅན། །རྒྱལ་
བ་གཉིས་པར་རུས་པའི་གཏིང་ནས་འདུད། །འཇིགས་རུང་སྲིད་པའི་མྱ་ངམ་ཐང་
ཆེན་དུ། །འཁྱམས་པའི་ཉམ་ཐག་བདག་ལ་ཐར་པའི་ལམ། །ཇི་བཞིན་སྟོན་མཛད་
བླ་མ་འདི་རྣམས་ཀྱི། །སྐུ་དྲིན་དྲན་ཚེ་དད་པའི་སྤུ་ལོང་གཡོས། །མདོ་སྔགས་ཡོངས་
རྫོགས་ལམ་གྱི་ལུས་གཅིག་ཏུ། །དྲིལ་ནས་ངོ་བོ་གོ་རིམ་གྲངས་ངེས་སོགས། །མ་
ནོར་གསལ་བར་འདོམས་པའི་ཕུལ་བྱུང་གཞུང་། །བྱང་ཆུབ་ལམ་གྱི་སྒྲོན་མ་དབྱེ་
བར་བྱ། དེ་ལ་འདིར་རྒྱལ་བའི་གསུང་རབ་ཐམས་ཅད་ཀྱི་གནད་བསྡུས་པ། ཤིང་
རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ཀྱི་ལམ་སྲོལ། སྐལ་ལྡན་གྱི་སྐྱེས་བུ་
སངས་རྒྱས་ཀྱི་སར་བགྲོད་པར་བྱེད་པའི་སྐྱེ་བོ་མཆོག་གི་ཆོས་ལུགས། སྐྱེས་
4



༣
བུ་གསུམ་གྱིས་ཉམས་སུ་བླང་བར་བྱ་བའི་རིམ་པ་མཐའ་དག་མ་ཚང་བར་མེད་པར་
བསྡུས་པའི་བྱང་ཆུབ་ལམ་གྱི་སྒྲོན་མ་ཞེས་ཡོངས་སུ་གྲགས་པ་ནི་གང་བཤད་པར་བྱ་
བའི་ཆོས་སོ། །དེས་ན་འདི་འཆད་པ་ལ་གསུམ། །ཐོག་མར་དགེ་བ་ཀླད་ཀྱི་དོན།
བར་དུ་དགེ་བ་གཞུང་གི་དོན། ཐ་མར་དགེ་བ་མཇུག་གི་དོན་ནོ། །དང་པོ་ལ། མཚན་
གྱི་དོན་དང་། འགྱུར་གྱི་ཕྱི་གཉིས་ལས། དང་པོ་ནི། བསྟན་བཅོས་འདིའི་མཚན་
ལ༑ རྒྱ་གར་སྐད་དུ། བོ་དྷི་པ་ཐ་པྲ་དཱི་པཾ་ཞེས་བསྙད་ཅིང་། དེ་བོད་སྐད་དུ་བསྒྱུར་
ན་བྱང་ཆུབ་ལམ་གྱི་སྒྲོན་མ་ཞེས་པ་སྟེ། བོ་དྷི་བྱང་ཆུབ། པ་ཐ་ལམ། པྲ་དཱི་པཾ་
སྒྲོན་མའོ། །གཉིས་པ་ནི། བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་
པ་ལ་ཕྱག་འཚལ་ལོ། །ཞེས་པ་ནི་ལོ་ཙཱ་བས་འགྱུར་མཐར་ཕྱིན་པའི་ཆེད་དུ་བཀོད་
པ་ཙམ་མོ། ༈ །གཉིས་པ་བར་དུ་དགེ་བ་གཞུང་གི་དོན་ལ་གསུམ་སྟེ། མཆོད་
པར་བརྗོད་པ། རྩོམ་པར་དམ་བཅས་པ། གཞུང་ཉིད་ལ་འཇུག་པའོ། །དང་པོ་ནི།
རྩ་བ་ལས།
དུས་གསུམ་རྒྱལ་བ་ཐམས་ཅད་དག་དང་དེ་ཡི་ཆོས། །
དགེ་འདུན་རྣམས་ལ་གུས་པ་ཆེན་པོས་ཕྱག་བྱས་ཏེ། །
ཞེས་པ་སྟེ། དོན་ནི་དུས་གསུམ་རྒྱལ་བ་ཐམས་ཅད་དག་དང་ཞེས་པས་སྤངས་རྟོགས་
རྫོགས་པའི་སངས་རྒྱས་དཀོན་མཆོག་དང་། དེའི་ཆོས་ཞེས་པས་འགོག་ལམ་གྱིས་
བསྡུས་པའི་ཆོས་དཀོན་མཆོག་དང་། དགེ་འདུན་རྣམས་ཞེས་པས་རིག་གྲོལ་གྱི་ཡོན་
ཏན་བརྒྱད་དང་ལྡན་པའི་དགེ་འདུན་དཀོན་མཆོག་རྣམས་ལ་ཕྱག་མཛད་པ་ཡིན་ནོ།
དེའི་དགོས་པ་ནི། བསོད་ནམས་འཕེལ་ཞིང་བར་ཆད་ཞི་བ་སོགས་ཀྱི་ཆེད་དུའོ། ཏེ་
ནི་ལྷག་མ་འདྲེན་པ་སྟེ། ཕྱག་འཚལ་ཏེ་ཅི་བྱ་ཞེ་ན། གཞུང་རྩོམ་པ་ལ་འཇུག་ཅེས་
མཚམས་སྦྱོར་བའོ། །གཉིས་པ་ནི། །རྩ་བ་ལས།



༣
སློབ་མ་བཟང་པོ་བྱང་ཆུབ་འོད་ཀྱིས་བསྐུལ་གྱུར་པས། །
བྱང་ཆུབ་ལམ་གྱི་སྒྲོན་མ་རབ་ཏུ་གསལ་བར་བྱ། །
ཞེས་པ་སྟེ། རབ་ཏུ་གསལ་བར་བྱ་ཞེས་པ་བཤད་གཞིའོ། །དེ་གང་ན་བྱང་ཆུབ་ལམ་
གྱི་སྒྲོན་མ་ཞེས་བྱ་བའི་བསྟན་བཅོས་ཆེན་པོ་འདིའོ། །གང་གི་དོན་དུ་ན་སློབ་མ་བཟང་
པོ་བྱང་ཆུབ་འོད་ཀྱི་དོན་དུ་སྟེ། དེས་བསྐུལ་བར་འགྱུར་པས་སོ། །དེ་ལ་སློབ་མ་
བཟང་པོ་ཞེས་གསུང་བར་མཛད་པའི་རྒྱུ་མཚན་ནི། ཐེག་ཆེན་གྱི་སྣོད་དུ་གྱུར་པས་
ཏེ༑ ༑རང་འགྲེལ་གྱི་དགོངས་པའོ། །ཅིའི་ཕྱིར་གཞུང་འདི་ལ་ལམ་གྱི་སྒྲོན་མ་ཞེས་
བྱ་ཞེ་ན། །བྱང་ཆུབ་ཏུ་བགྲོད་པའི་ལམ་གྱི་ངོ་བོ་དང་། གོ་རིམ་དང་། གྲངས་
ངེས་སོགས་ལ་མ་རྟོགས་པ་དང་། ལོག་པར་རྟོག་པ་དང་། ཐེ་ཚོམ་གྱི་མུན་པ་མཐའ་
དག་དྲུངས་ནས་ཕྱུང་བས་ཏེ། མཚན་དོན་དང་མཐུན་པ་ཡིན་ནོ། །ཚིགས་སུ་བཅད་
ཕྱེད་ཕྱི་མ་གཉིས་ཀྱིས་ནི་དགོས་སོགས་ཆོས་བཞི་བསྟན་པོའང་ཡིན་ཏེ། སྤྲོས་པས་
ཆོག་གོ ། ༈ གསུམ་པ་གཞུང་དོན་དངོས་བཤད་པ་ལ་གསུམ། སྐྱེས་བུ་གསུམ་
དུ་དབྱེ་བའི་རྒྱུ་མཚན། སྐྱེས་བུ་གསུམ་སོ་སོའི་མཚན་ཉིད། ཆེན་པོའི་ལམ་བྱེ་བྲག་
ཏུ་རྒྱས་པར་བཤད་པའོ། །དང་པོ་ནི། །རྩ་བ་ལས།
ཆུང་ངུ་འབྲིང་དང་མཆོག་གྱུར་པས། །
སྐྱེས་བུ་གསུམ་དུ་ཤེས་པར་བྱ། །
ཞེས་པ་སྟེ། གང་ཡང་བསམ་པའི་སྟོབས་ཆུང་ངུ་དང་། འབྲིང་པོ་དང་། མཆོག་
ཏུ་གྱུར་པས་ཏེ། དེའི་རྒྱུ་མཚན་གྱིས་སྐྱེས་བུ་ཆུང་འབྲིང་ཆེ་གསུམ་དུ་དབྱེ་བར་ཤེས་
པར་བྱ། ཞེས་པའོ། ༈ གཉིས་པ་ལ། བཤད་པར་དམ་བཅའ་བ་དང་། དངོས་
བཤད་པ་གཉིས་ཀྱི་དང་པོ་ནི། རྩ་བ་ལས།
དེ་དག་མཚན་ཉིད་རབ་གསལ་བའི། །



སོ་སོའི་དབྱེ་བས་བྲི་བར་བྱ། །
ཞེས་པ་སྟེ། གསུམ་པོ་དེ་དག་གི་མཚན་ཉིད་རབ་ཏུ་གསལ་བའི་རྣམ་གཞག་ནི། སོ་
སོའི་དབྱེ་བས་ཏེ་དབྱེ་མཚམས་བཤད་པ་ཉིད་ཀྱིས་རྟོགས་ནུས་པ་ཞིག་བྲི་བར་བྱ། ཞེས་
པའོ༑ ༑གཞུང་སྔ་ཕྱི་འདི་དག་ཕལ་མོ་ཆེས་མི་ཤོད་པར་སྣང་ངོ་། ༈ གཉིས་པ་
ལ་གསུམ་སྟེ། དང་པོ་སྐྱེས་བུ་ཆུང་ངུའི་མཚན་ཉིད་ནི། རྩ་བ་ལས།
གང་ཞིག་ཐབས་ནི་གང་དག་གིས། །
འཁོར་བའི་བདེ་བ་ཙམ་དག་ལ། །
རང་ཉིད་དོན་དུ་གཉེར་བྱེད་པ། །
སྐྱེས་བུ་དེ་ནི་ཐ་མར་ཤེས། །
ཞེས་པ་སྟེ། སྐྱེས་བུ་གང་ཞིག་དགེ་བཅུ་སོགས་ཐབས་ཀྱི་ཚུལ་ནི་གང་དག་གིས་འཁོར་
བའི་ཞེས་ཏེ། མདོར་ན་ཚེ་འདི་ལ་མ་ཆགས་པར་ཕྱི་མར་མངོན་མཐོའི་བདེ་བ་ཙམ་
དོན་དུ་གཉེར་བ་ནི་སྐྱེས་བུ་ཆུང་ངུའི་མཚན་ཉིད་ཡིན་ཞེས་པའོ། ༈ གཉིས་པ་
འབྲིང་གི་མཚན་ཉིད་ནི། རྩ་བ་ལས།
སྲིད་པའི་བདེ་ལས་རྒྱབ་ཕྱོགས་ཤིང་། །
སྡིག་པའི་ལས་ལས་
ས་ལྡོག་བདག་ཉིད། །
གང་ཞིག་རང་ཞི་ཙམ་དོན་གཉེར། །
སྐྱེས་བུ་དེ་ནི་འབྲིང་ཞེས་བྱ། །
ཞེས་པ་སྟེ། གང་ཞིག་བསམ་པའི་ཁྱད་པར་སྲིད་པའི་བདེ་བ་གང་ལའང་མ་ཆགས་
པར་དེ་ལས་རྒྱབ་ཀྱིས་ཕྱོགས་ཤིང་། ལག་ལེན་གྱི་ཁྱད་པར་སྡིག་པའི་ལས་གང་ཡང་
མི་བྱ་བར་དེ་ལས་ལྡོག་པའི་བདག་ཉིད་དུ་གནས་ལ། འདུན་པའི་ཁྱད་པར་རང་
གཅིག་པུ་ཞི་བ་མྱང་འདས་ཙམ་དོན་དུ་གཉེར་བའི་སྐྱེས་བུ་དེ་ནི་འབྲིང་གི་མཚན་ཉིད་



༥
ཡིན་ཞེས་བྱའོ། །ཆུང་འབྲིང་དང་ཐུན་མོང་བའི་ལམ་རྣམས་ནི་ཆེན་པོའི་རྒྱུར་མེད་
མི་རུང་བས། སྔོན་དུ་དེ་དག་ལ་བློ་སྦྱངས་ཏེ་མྱོང་བ་ཐོན་པ་ཞིག་བྱ་དགོས་སོ། ༈
གསུམ་པ་ཆེན་པོའི་མཚན་ཉིད་ནི། རྩ་བ་ལས།
རང་རྒྱུད་གཏོགས་པའི་སྡུག་བསྔལ་གྱིས། །
གང་ཞིག་གཞན་གྱི་སྡུག་བསྔལ་ཀུན། །
ཡང་དག་ཟད་པར་ཀུན་ནས་འདོད། །
སྐྱེས་བུ་དེ་ནི་མཆོག་ཡིན་ནོ། །
ཞེས་པ་སྟེ། སྐྱེས་བུ་གང་ཞིག་རང་རྒྱུད་གཏོགས་པའི་སྡུག་བསྔལ་གྱིས་མི་བཟོད་པས་
རྐྱེན་བྱས་ནས་གཞན་གྱི་སྡུག་བསྔལ་གང་ཡིན་ཀུན་ཡང་དག་པ་སྟེ་གཏན་ཟད་པར་
འདོད་པའི་སྐྱེས་བུ་དེ་ནི་མཆོག་གམ་ཆེན་པོའི་མཚན་ཉིད་ཡིན་ནོ། །ཞེས་པའོ། །མདོར་
ན་རང་ཉམས་ལ་དཔགས་ནས་གཞན་སྡུག་བསྔལ་གྱིས་མནར་བ་ལ་ཤས་མི་བཟོད་
པའི་སྙིང་རྗེས་ཀུན་ནས་བསླངས་ཏེ་རྫོགས་བྱང་དོན་དུ་གཉེར་བ་ནི། ཆེན་པོའི་མཚན་
ཉིད་དོ། ༈ །གསུམ་པ་ཆེན་པོའི་ལམ་བྱེ་བྲག་ཏུ་བཤད་པ་ལ་གཉིས། བཤད་པར་
དམ་བཅའ་བ་དང༌། དངོས་བཤད་པའོ། །དང་པོ་ནི། རྩ་བ་ལས།
སེམས་ཅན་དམ་པ་བྱང་ཆུབ་མཆོག །
འདོད་པར་གྱུར་པ་དེ་དག་ལ། །
བླ་མ་རྣམས་ཀྱིས་བསྟན་པ་ཡི། །
ཡང་དག་ཐབས་ནི་བཤད་པར་བྱ། །
ཞེས་པ་སྟེ། དེ་ལྟ་བུའི་སེམས་ཅན་དམ་པ་བྱང་ཆུབ་མཆོག་ཏུ་འཚང་རྒྱ་བར་འདོད་
པར་གྱུར་པ་དེ་དག་ལ་བླ་མ་རྣམས་ཀྱིས་གང་བསྟན་པའི་ཡང་དག་པའི་ཐབས་ནི་
བཤད་པར་བྱ། ཞེས་ཏེ། རྫོགས་བྱང་ཐོབ་པར་འདོད་པ་དག་ལ་ཐོབ་བྱེད་ཀྱི་ཐབས་



G
༨
ཕྱིན་ཅི་མ་ལོག་པ་བཤད་པར་བྱ། ཞེས་པའོ། །བླ་མ་རྣམས་ཀྱིས་བསྟན་པ་ཞེས་
པ་ནི་གཅིག་ཏུ་ཆོས་ཁུངས་བཙུན་པར་བསྟན་པ་དང་། གཉིས་སུ་ཡོན་ཏན་ཐམས་
ཅད་བླ་མ་ལ་རག་ལས་པར་བསྟན་པའང་ཡིན་ནོ། །གཉིས་པ་ལ་གསུམ། བསམ་
པ་བྱང་ཆུབ་སེམས་བསྐྱེད་པ། །སྤྱོད་པ་ཚོགས་གཉིས་ལ་བསླབ་པ། །དེ་དག་གི་
ཞར་ལ་བྱུང་བའོ། །དང་པོ་ལ་གཉིས། སྨོན་པ་སེམས་བསྐྱེད་ཡན་ལག་དང་བཅས་
པ་དང་། འཇུག་པ་སེམས་བསྐྱེད་འཕྲོས་དང་བཅས་པའོ། །དང་པོ་ལ་སྦྱོར་དངོས་
མཇུག་གསུམ་གྱི་དང་པོ་ནི། རྩ་བ་ལས།
རྫོགས་སངས་བྲིས་སྐུ་ལ་སོགས་དང་། །
མཆོད་རྟེན་དམ་ཆོས་མངོན་ཕྱོགས་ནས། །
མེ་ཏོག་བདུག་སྤོས་དངོས་པོ་དག །
ཅི་འབྱོར་པ་ཡིས་མཆོད་པར་བྱ། །
ཀུན་བཟང་སྤྱོད་ལས་གསུངས་པ་ཡི། །
མཆོད་པ་རྣམ་པ་བདུན་དག་ཀྱང་། །
ཞེས་པ་སྟེ། སྦྱོར་བའི་སྐབས་སུ་ཇི་ལྟར་བྱ་བ་ནི། སྟེགས་མཐོན་པོའི་སྟེང་དུ་རྫོགས་
སངས་རྒྱས་ཀྱི་བྲིས་འབུར་གྱི་སྐུ་སོགས་དང་། དེ་བཞིན་དུ་མཆོད་རྟེན་དང་དམ་
པའི་ཆོས་ཀྱི་གླེགས་བམ་སོགས་མངོན་དུ་ཕྱོགས་པར་བྱས་ནས་ཏེ་མངོན་སུམ་དུ་
བཞུགས་སུ་བཅུག་པ་ལ། དེ་དག་གི་མདུན་དུ་མེ་ཏོག་དང་བདུག་སྤོས་སོགས་ཀྱི་
མཆོད་པའི་དངོས་པོ་གཙང་ཞིང་ཡིད་དུ་འོང་བ་དག་ཅི་འབྱོར་པ་སྟེ་ཅི་བདོག་པ་ཡིས་
མཆོད་པར་བྱ་ལ། ཀུན་བཟང་སྤྱོད་པ་ལས་གསུངས་པའི་མཆོད་པ་རྣམ་པ་བདུན་
པོ་དག་གིས་ཀྱང་མཆོད་པར་བྱའོ། །བདུན་ནི། ཕྱག་འཚལ་བ་དང་མཆོད་ཅིང་
བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་



བདག་གིས་ཅི་བསགས་པ། །ཐམས་ཅད་རྫོགས་པའི་བྱང་ཆུབ་ཕྱིར་བསྔོའོ། །ཞེས་
པ་ལྟར་གྱི་ཡན་ལག་བདུན་པའོ། ༈ །གཉིས་པ་ལ། སྐྱབས་སུ་འགྲོ་བ་དང་། སེམས་
བསྐྱེད་པའོ། །དང་པོ་ནི། རྩ་བ་ལས།
བྱང་ཆུབ་སྙིང་པོའི་མཐར་ཐུག་པར། །
མི་ལྡོག་པ་ཡི་སེམས་དག་གིས། །
དཀོན་མཆོག་གསུམ་ལ་རབ་དད་ཅིང་། །
པུས་མོའི་ལྷ་ང་སར་བཙུགས་ནས། །
ཐལ་མོ་སྦྱར་བར་བྱས་ནས་ནི། །
དང་པོ་སྐྱབས་འགྲོ་ལན་གསུམ་བྱ། །
ཞེས་པ་སྟེ། སྐྱབས་ཡུལ་རྣམས་ལེགས་པར་གསལ་བཏབ་ལ། དུས་དེང་ནས་བཟུང་
སྟེ་ཇི་སྲིད་བྱང་ཆུབ་སྙིང་པོའི་མཐར་ཐུག་གི་བར་དུ་སྐྱབས་སུ་བཟུང་བ་ལས་ཕྱིར་མི་
ལྡོག་སྙམ་པའི་སེམས་དག་གིས་ཡུལ་དཀོན་མཆོག་གསུམ་གྱི་ཡོན་ཏན་ལ་རབ་ཏུ་
དད་ཅིང་། ལུས་ཀྱི་སྤྱོད་ལམ་ཡང་པུས་མོ་གཡས་པའི་ལྷ་ང་ས་ལ་བཙུགས། ལག་
གཉིས་ཐལ་མོ་སྦྱར་བ་དང་བཅས་ཆོ་གའི་ཚིག་རིས་ཇི་ལྟ་བར་དང་པོར་སྐྱབས་སུ་
འགྲོ་བ་ལན་གསུམ་བྱའོ། །གཉིས་པ་ནི། །རྩ་བ་ལས།
དེ་ནས་སེམས་ཅན་ཐམས་ཅད་ལ། །
བྱམས་པའི་སེམས་ནི་སྔོན་འགྲོ་བས། །
ངན་སོང་གསུམ་དང་སྐྱེ་སོགས་དང་། །
འཆི་འཕོ་སོགས་ཀྱིས་སྡུག་བསྔལ་བའི། །
འགྲོ་བ་མ་ལུས་ལ་བལྟས་ཏེ། །
སྡུག་བསྔལ་གྱིས་ནི་སྡུག་བསྔལ་བ། །



ར
སྡུག་བསྔལ་སྡུག་བསྔལ་རྒྱུ་མཚན་ལས། །
འགྲོ་བ་ཐར་པར་འདོད་པ་ཡིས། །
ལྡོག་པ་མེད་པར་དམ་བཅའ་བའི་། །
བྱང་ཆུབ་སེམས་ནི་བསྐྱེད་པར་བྱ། །
ཞེས་པ་སྟེ། སྐྱབས་སུ་སོང་བ་དེ་ནས་མར་ཤེས་པ་དང་དྲིན་དྲན་པ་དང་དྲིན་གཟོ་
བ་གསུམ་གྱི་སྒོ་ནས་ཀུན་ཀྱང་ཡིད་དུ་འོང་བའི་རྣམ་པ་ཅན་གྱི་བྱམས་པའི་སེམས་
ནི་སྔོན་དུ་འགྲོ་བས་ཏེ་སྔོན་དུ་བཏང་ནས། སྙིང་རྗེ་བསྒོམས་ལ། དེའི་ཚུལ་ཡང་
དམིགས་བྱ་ཚ་གྲང་སོགས་ཀྱིས་སྡུག་བསྔལ་བའི་ངན་སོང་གསུམ་དང་། སྐྱེ་རྒ་སོགས་
ཀྱིས་སྡུག་བསྔལ་བའི་མི་རྣམས་དང་། འཆི་འཕོ་སོགས་ཀྱིས་སྡུག་བསྔལ་བའི་ལྷ་
རྣམས་ཏེ་མདོར་ན་ཁམས་གསུམ་གྱི་འགྲོ་བ་མ་ལུས་པ་ལ་བལྟས་ནས་ཏེ་ལེགས་པར་
དམིགས་ནས། རྣམ་པ་འདི་སྙམ་དུ་བསམས་ཏེ། མ་རྒན་དེ་རྣམས་ལ་ལ་ནི་ཚོར་
བའི་སྡུག་བསྔལ་གྱིས་སྡུག་བསྔལ་བ་དང་། ལ་ལ་ནི་འགྱུར་བའི་སྡུག་བསྔལ་གྱིས་
སྡུག་བསྔལ་བ་དང་། ལ་ལ་ནི་འདུ་བྱེད་སྡུག་བསྔལ་གྱིས་སྡུག་བསྔལ་བར་འདུག་པས་
སྡུག་བསྔལ་དེ་དག་གི་རྒྱུ་མཚན་ཏེ་བག་ཆགས་དང་བཅས་པ་ལས་འགྲོ་བ་དེ་རྣམས་
ཐར་པར་འདོད་པ་ཡིས་རྒྱུད་བསྐུལ་ནས། བྱང་ཆུབ་ཏུ་ཆས་པ་ལས་ཕྱིར་ལྡོག་པ་
མེད་པར་དམ་བཅའ་བའི་སྨོན་པ་བྱང་ཆུབ་མཆོག་ཏུ་སེམས་ནི་བསྐྱེད་པར་བྱའོ། །ཞེས་
སོ༑ ༑གསུམ་པ་མཇུག་གི་རིམ་པ་ལ་གསུམ་སྟེ། རྒྱུན་མི་ཉམས་པར་སྐྱོང་ཚུལ།
གོང་ནས་གོང་དུ་སྤེལ་བ། ནམ་ཡང་མི་བརྗེད་པའི་ཐབས་སོ། །དང་པོ་ནི། །རྒྱུན་
གནས་པའི་ཕྱིར་དུ་སེམས་ཡང་ཡང་
ང་བསྐྱེད་དགོས་ལ། །དེ་ཡང་ཕན་ཡོན་མཐོང་
ན་ཁྱད་ཆེ་བས། དེ་ལ་གཉིས་ཏེ། སྡོང་བུ་བཀོད་པ་ནས་བཤད་པ་དང་། དཔའ་
བྱིན་གྱི་མདོ་ནས་བཤད་པའོ། །དང་པོ་ནི། །རྩ་བ་ལས།



༩
དེ་ལྟར་སྨོན་པའི་སེམས་དག་ནི། །
བསྐྱེད་པའི་ཡོན་ཏན་གང་ཡིན་པ། །
དེ་ནི་སྡོང་བུ་བཀོད་པ་ཡིས། །
མདོ་ལས་བྱམས་པས་རབ་ཏུ་བཤད། །
དེ་ཡིས་མདོ་ཀློག་པའམ་བླ་མ་ལས་མཉན་ཏེ། །
རྫོགས་པའི་བྱང་ཆུབ་སེམས་ཀྱི་ཡོན་ཏན་མཐའ་མེད་པ། །
རྣམ་པར་ཤེས་པར་བྱས་ལ་དེ་གནས་རྒྱུ་མཚན་དུ། །
དེ་ལྟར་ཡང་དང་ཡང་དུ་སེམས་ནི་བསྐྱེད་པར་བྱ། །
ཞེས་པ་སྟེ། དེ་ལྟར་བྱམས་པ་དང་སྙིང་རྗེའི་རྩ་བ་ཅན་གྱི་སྨོན་སེམས་ཚུལ་བཞིན་
བསྐྱེད་པའི་ཡོན་ཏན་གང་ཡིན་པ་དེ་ནི་སྡོང་བུ་བཀོད་པ་ཞེས་བྱ་བའི་མདོ་ལས་འཕགས་
པ་བྱམས་པས་གཞོན་ནུ་ནོར་བཟང་ལ་རབ་ཏུ་བཤད་དེ། ཇི་སྐད་དུ། རིགས་ཀྱི་
བུ་བྱང་ཆུབ་ཀྱི་སེམས་དེ་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །ཞེས་
བྱ་བ་ལ་སོགས་པ་དཔེ་ཉིས་བརྒྱ་ལྷག་ཅིག་གི་སྒོ་ནས་རྒྱས་པར་གསུངས་སོ། །དེ་
ན་དེའི་མདོ་རང་གིས་ཀློག་པའམ། ཡང་ན་བླ་མ་ལས་མཉན་ཏེ་རྫོགས་པའི་བྱང་
ཆུབ་སེམས་ཀྱི་ཡོན་ཏན་མཐའ་མེད་པ་རྣམས་རྣམ་པར་ཤེས་པར་བྱས་ལ། སེམས་
དེ་ཡི་རྒྱུན་མི་ཉམས་ཤིང་གནས་པའི་རྒྱུ་མཚན་དུ་དེ་ལྟར་ཡང་དང་ཡང་དུ་སྟེ་ཉིན་
ལན་གསུམ་དང་མཚན་ལན་གསུམ་དུ་སེམས་ནི་བསྐྱེད་པར་བྱའོ། །གཉིས་པ་ནི།
རྩ་བ་ལས།
དཔའ་བྱིན་གྱིས་ཞུས་མདོ་དག་ལས། །
དེ་ཡི་བསོད་ནམས་རབ་བསྟན་པ། །
གང་ཚེ་ཚིགས་བཅད་གསུམ་ཙམ་དུ། །



༡༠
མདོར་བསྡུས་པས་ནི་འདིར་བྲི་བྱ། །
བྱང་ཆུབ་སེམས་ཀྱི་བསོད་ནམས་གང་། །
དེ་ལ་གལ་ཏེ་གཟུགས་མཆིས་ན། །
ནམ་མཁའི་ཁམས་ནི་ཀུན་བཀང་སྟེ། །
དེ་ནི་དེ་བས་ལྷག་པར་འགྱུར། །
གང་གཱའི་བྱེ་མའི་གྲངས་སྙེད་ཀྱི། །
སངས་རྒྱས་ཞིང་རྣམས་མི་གང་གིས། །
རིན་ཆེན་དག་གིས་ཀུན་བཀང་སྟེ། །
འཇིག་རྟེན་མགོན་ལ་ཕུལ་བ་བས། །
གང་གིས་ཐལ་མོ་སྦྱར་བགྱིས་ཏེ། །
བྱང་ཆུབ་ཏུ་ནི་སེམས་བཏུད་ན། །
མཆོད་པ་འདི་ནི་ཁྱད་པར་འཕགས། །
དེ་ལ་མཐའ་ནི་མ་མཆིས་སོ། །
ཞེས་པ་སྟེ། དེར་མ་ཟད་ཁྱིམ་བདག་དཔའ་བྱིན་གྱིས་ཞུས་པའི་མདོ་དག་ལས་ཀྱང་།
སེམས་བསྐྱེད་པ་དེའི་བསོད་ནམས་རྒྱས་པར་རབ་ཏུ་བསྟན་པ་ལས། གང་ཚེ་ཚིག་
བཅད་གསུམ་ཙམ་ཞིག་མདོར་བསྡུས་པས་ཏེ་མདོར་བསྡུས་པའི་ཚུལ་གྱིས་བྲི་བར་
བྱ་སྟེ། དེ་ཉིད་ལས། བྱང་ཆུབ་ཏུ་སེམས་བསྐྱེད་པའི་བསོད་ནམས་གང་ཡིན་པ་
དེ་ནི་གལ་ཏེ་གཟུགས་ཅན་དུ་གྱུར་ན་ནམ་མཁའི་ཁམས་ཀྱི་ཁྱོན་ནི་ཀུན་ཡོངས་སུ་
བཀང་བར་མ་ཟད། ད་དུང་ཕན་ཡོན་དེ་ནི་ནམ་མཁའ་དེ་བས་ཀྱང་ཆེས་ལྷག་པར་
འགྱུར་རོ། །གཞན་ཡང་གང་གཱའི་ཀླུང་གི་བྱེ་མའི་གྲངས་དེ་སྙེད་ཀྱི་སངས་རྒྱས་ཀྱི་
ཞིང་རྣམས་མི་གང་ཞིག་གིས་གསེར་སོགས་རིན་ཆེན་དག་གིས་ཀུན་ནས་བཀང་སྟེ།



༡༡
འཇིག་རྟེན་གྱི་མགོན་པོ་སངས་རྒྱས་རྣམས་ལ་ཕུལ་བ་བས་ཀྱང་། མི་གཞན་གང་
ཞིག་གིས་ཐལ་མོ་སྦྱར་བ་བགྱིས་ཏེ་བྱང་ཆུབ་མཆོག་ཏུ་སེམས་བཏུད་པ་སྟེ་སེམས་
བསྐྱེད་ན། མཆོད་པའམ་བསོད་ནམས་འདི་ནི་ཁྱད་པར་དུ་འཕགས་ཏེ། ཅིའི་ཕྱིར་
ན་བསོད་ནམས་དེ་ལ་མཐའ་ནི་མ་མཆིས་པས་སོ། །གཉིས་པ་ནི། །རྩ་བ་ལས།
བྱང་ཆུབ་སྨོན་པའི་སེམས་དག་བསྐྱེད་ནས་ནི། །
འབད་པ་མང་པོས་ཀུན་ཏུ་སྤེལ་བྱ་ཞིང་། །
ཞེས་པ་སྟེ། དེ་ལྟར་སྨོན་པ་བྱང་ཆུབ་ཏུ་སེམས་བསྐྱེད་ནས་ནི་འགལ་རྐྱེན་སྡིག་སྒྲིབ་
སྦྱོང་བ་དང་། མཐུན་རྐྱེན་ཚོགས་བསགས་པ་དང༌། ཉེར་ལེན་དམིགས་རྣམ་སྐྱོང་
བ་ལ་སོགས་ཏེ་འབད་པ་མང་པོས་ཀུན་ཏུ་སྤེལ་བར་བྱ་དགོས་ཏེ། གང་གི་ཕྱིར་ན།
ས་ལམ་གྱི་རྟོགས་པ་གོང་དུ་འཕེལ་བ་སེམས་བསྐྱེད་ཀྱི་བགྲོད་པ་ལ་ལྟོས་པའི་ཕྱིར་
རོ༑ ༑ཞིང་ནི་མཚམས་སྦྱོར་བའི་ཚིག་ཕྲད་དོ། །གསུམ་པ་ནི། །རྩ་བ་ལས།
འདི་ནི་སྐྱེ་བ་གཞན་དུའང་དྲན་དོན་དུ། །
ཇི་སྐད་བཤད་པའི་བསླབ་པའང་ཡོངས་སུ་བསྲུང་། །
ཞེས་པ་སྟེ། སྨོན་སེམས་འདི་ནི་སྐྱེ་བ་གཞན་དུའང་མི་བརྗེད་ཅིང་། དྲན་པའི་དོན་
དུ་འོད་སྲུངས་ཀྱིས་ཞུས་པའི་མདོ་ལས་ཇི་སྐད་བཤད་པའི་ནག་ཆོས་བཞི་སྤོང་ཞིང་
དཀར་ཆོས་བཞི་བསྟེན་པའི་བསླབ་པའང་ཡོངས་སུ་བསྲུང་བར་བགྱིའོ། །ཞེས་སོ།
དེ་ལ་ནག་ཆོས་བཞི་ནི། མཁན་སློབ་སོགས་རྫུན་གྱི་དབུ་བསྐོར་བ། གཞན་དགེ་བ་
བྱེད་པ་ལ་འགྱོད་པ་བསྐྱེད་དུ་བཅུག་པ། བྱང་སེམས་གཞན་ལ་ཞེ་སྡང་གིས་མི་སྙན་
པར་སྨྲ་བ། ལྷག་བསམ་མིན་པའི་གཡོ་སྒྱུ་བྱེད་པའོ། །དཀར་ཆོས་བཞི་ནི། ཤེས་
བཞིན་གྱི་རྫུན་སྤོང་བ། གཞན་ཐེག་ཆེན་ལ་སྦྱོར་བ། ཀུན་ལ་སྟོན་པའི་འདུ་ཤེས་
བསྐྱེད་པ། གཡོ་མེད་པར་དྲང་པོར་གནས་པའོ།. །གོ་རིམ་འདི་ནི་སྤང་བྱ་ནག་ཆོས་



༡༣
བཞིའི་གོ་རིམ་དང་བསྟུན་ནས་ཡིན་གྱི། མདོའི་གི་རིམ་མིན་ནོ། །འོ་ན་ནག་ཆོས་
གཉིས་པ་དང་དཀར་ཆོས་གཉིས་པ་སྤང་གཉེན་དུ་ཇི་ལྟར་འབྲེལ་སྙམ་ན། གང་ཞིག་
བདེ་བའི་མཐར་ཐུག་ཐེག་ཆེན་ལ་སྦྱོར་འདོད་ཡོད་ན། དེ་ཉིད་འགྱོད་པའི་སྡུག་བསྔལ་
ཙམ་ལ་བསམ་བཞིན་སྦྱོར་བ་མི་སྲིད་པས་ཏེ། ལམ་རིམ་ཆེན་པོའི་དགོངས་པའོ།
གཉིས་པ་འཇུག་པ་སེམས་འཕྲོས་དང་བཅས་པ་ལ་གསུམ། འཇུག་སྡོམ་བླང་དགོས་
པའི་རྒྱུ་མཚན། གང་གིས་ལེན་པའི་རྟེན། ཇི་ལྟར་ལེན་པའི་ཆོ་གའོ། །དང་པོ་ནི།
རྩ་བ་ལས།
འཇུག་སེམས་བདག་ཉིད་སྡོམ་པ་མ་གཏོགས་པར། །
ཡང་དག་སྨོན་པ་འཕེལ་བར་འགྱུར་མ་ཡིན། །
རྫོགས་པའི་བྱང་ཆུབ་སྡོམ་པ་སྤེལ་འདོད་པས། །
དེ་ཕྱིར་འབད་པས་འདི་ནི་ངེས་པར་བླང་། །
ཞེས་པ་སྟེ། འཇུག་པའི་སེམས་ཀྱི་བདག་ཉིད་དུ་གྱུར་པའི་སྡོམ་པ་བཟུང་བས་མ་
གཏོགས་པ་ཐབས་གཞན་གྱིས་ཡང་དག་སྨོན་པའི་སེམས་བསྐྱེད་པ་མཐའ་མེད་དུ་
འཕེལ་བར་འགྱུར་བ་མ་ཡིན་པས། རྫོགས་པའི་བྱང་ཆུབ་ཀྱི་སྡོམ་པའི་མིང་ཅན་སྨོན་
སེམས་མཐའ་མེད་དུ་སྤེལ་བར་འདོད་པས། རྒྱུ་མཚན་སྔ་མ་དེའི་ཕྱིར་འབད་པ་ཆེན་
པོས་འཇུག་སྡོམ་འདི་ནི་ངེས་པར་དུ་བླང་དགོས་ཏེ། སྙིང་པོ་ངེས་པར་བསྡུ་བ་ལས།
ལྷག་པའི་བསམ་པ་དང་ལྡན་པས། །འཇུག་པའི་སེམས་ནི་བསྐྱེད་བྱས་པས། །སྔར་
གྱི་སྨོན་པའི་སེམས་དེ་ཉིད། །རྒྱ་ཆེར་རབ་ཏུ་འཕེལ་བར་འགྱུར། །ཞེས་དང་། སྤྱོད་
འཇུག་ལས། གང་ནས་བཟུང་སྟེ་སེམས་ཅན་ཁམས། །མཐའ་ཡས་རབ་ཏུ་སྒྲོལ་
བའི་ཕྱིར། །མི་ལྡོག་པ་ཡི་སེམས་ཀྱིས་སུ། །སེམས་དེ་ཡང་དག་བླང་གྱུར་པ། །དེ་
ནས་བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། །རྒྱུན་



༡༣
མི་ཆད་པར་དུ་མ་ཞིག །ནམ་མཁའ་མཉམ་པར་རབ་ཏུ་འབྱུང་། །ཞེས་གསུངས་
པས་སོ། །སྨོན་འཇུག་གི་ཁྱད་པར་དང་ཐོབ་པའི་ས་མཚམས་སོགས་ནི་གཞན་དུ་
ཤེས་པར་བྱའོ། །གཉིས་པ་ནི། །རྩ་བ་ལས།
སོ་སོ་ཐར་པ་རིས་བདུན་གྱི། །
རྟག་ཏུ་སྡོམ་གཞན་ལྡན་པ་ལ། །
བྱང་ཆུབ་སེམས་དཔའི་སྡོམ་པ་ཡི། །
སྐལ་བ་ཡོད་ཀྱི་གཞན་དུ་མིན།
ཞེས་པ་སྟེ། དགེ་བསྙེན་ཕ་མ་གཉིས། དགེ་ཚུལ་ཕ་མ་གཉིས། དགེ་སློབ་མ། དགེ་
སློང་ཕ་མ་གཉིས་ཏེ། སོ་སོ་ཐར་པ་རིས་བདུན་གྱི་སྡོམ་པ་དངོས་སམ་ཆ་མཐུན་ཙམ་
རྟག་ཏུ་ལྡན་པ་ལ་བྱང་སེམས་ཀྱི་སྡོམ་པ་འབོག་པའི་སྐལ་བ་ཡོད་ཀྱི། གཞན་དུ་ཡོད་
པ་མིན་ཞེས་ཏེ་ཐོབ་ཐང་ཡོད་པ་མིན། ཞེས་པའོ། །སྡོམ་གཞན་ཞེས་པ་ནི་བྱང་སྡོམ་
ལས་གཞན་པའི་སོ་ཐར་གྱི་སྡོམ་པ་ལ་ཟེར་བ་ཡིན་ནོ། །འོ་ན་དེའི་རྟེན་ལ་སོ་ཐར་
གྱི་སྡོམ་པ་དགོས་སམ་མི་དགོས་ཇི་ལྟར་སྙམ་ན། དངོས་གནས་པ་མི་དགོས་ཀྱང་།
ལུས་ངག་གི་མི་དགེ་བ་བསྡམས་པའི་སྤོང་སེམས་ཐུན་མོང་བ་ཙམ་ཞིག་ནི་ངེས་པར་
དགོས་སོ། །དེ་ལྟར་བྱང་སྡོམ་གྱི་རྟེན་དུ་སོ་ཐར་རིས་བདུན་གང་རུང་དགོས་པར་
དེ་བཞིན་གཤེགས་པས་གསུངས་པ་ལ་མཆོག་དམན་གྱི་ཁྱད་པར་ཇི་ལྟ་བུ་སྙམ་ན།
ཚངས་སྤྱོད་དཔལ་གྱི་སྡོམ་པ་ནི་དེ་ཀུན་གྱི་ནང་ནས་མཆོག་ཡིན་པར་གསུངས་ལ།
ཚངས་སྤྱོད་དེ་ནི་དགེ་སློང་ཕ་མའི་སྡོམ་པ་དག་ཏུ་དེ་བཞིན་གཤེགས་པ་ཉིད་བཞེད་
དོ༑ ༑གསུམ་པ་ཇི་ལྟར་ལེན་པའི་ཆོ་ག་ལ་གཉིས། བླ་མ་ཡོད་པའི་ཆོ་ག་དང་། མེད་
པའི་ཆོ་གའོ། །དང་པོ་ནི། །རྩ་བ་ལས།
བྱང་ཆུབ་སེམས་དཔའི་ས་དག་གི །



༡༤
ཚུལ་ཁྲིམས་ལེའུ་གསུངས་ཆོ་ག་ཡིས། །
ཡང་དག་མཚན་ཉིད་ལྡན་པ་ཡི། །
བླ་མ་བཟང་ལས་སྡོམ་པ་བླང་། །
སྡོམ་པའི་ཆོ་ག་ལ་མཁས་དང་། །
བདག་ཉིད་གང་ཞིག་སྡོམ་ལ་གནས། །
སྡོམ་པ་འབོགས་བཟོད་སྙིང་རྗེར་ལྡན། །
བླ་མ་བཟང་པོར་ཤེས་པར་བྱ། །
ཞེས་པ་སྟེ། འོག་གི་བླང་ཞེས་པ་བཤད་གཞིའོ། །གང་གིས་ན། བྱང་སའི་ཚུལ་
ཁྲིམས་ཀྱི་ལེའུ་ནས་གསུངས་པའི་ཆོ་ག་ཡིས་སོ། །གང་ལས་ན། ཡང་དག་པའི་
མཚན་ཉིད་དང་ལྡན་པའི་བླ་མ་བཟང་པོ་ལས་སོ། །མཚན་ཉིད་ཇི་ལྟ་བུ་ཞེ་ན། འདིའི་
སྐབས་ཀྱི་སྡོམ་པའི་ཆོ་ག་ལ་མཁས་པ་དང་། བདག་ཉིད་ལ་སྡོམ་པ་མེད་ན་མི་རུང་
བས་གཞན་ལ་འབོགས་རྒྱུ་གང་ཞིག་གི་སྡོམ་པ་དེ་ལ་གནས་པ་དང་། སྡོམ་པ་འབོགས་
པ་ལ་སྐྱོ་ངལ་བཟོད་པ་དང་། བསྒྲུབ་བྱ་ལ་སྙིང་བརྩེ་བ་དང་ལྡན་པ་སྟེ། དེ་ལྟ་བུ་
ནི་སྐབས་འདིའི་བླ་མ་བཟང་པོ་མཚན་ལྡན་ཡིན་པར་ཤེས་པར་བྱའོ། །བྱང་ས་ནས་
གསུངས་པའི་ཆོ་ག་རྒྱས་པ་ནི་བྱང་ཆུབ་གཞུང་ལམ་དུ་གསལ་ལོ། །གཉིས་པ་བླ་
མ་མེད་པའི་ཆོ་ག་ནི་བསླབ་བཏུས་ལ་བརྟེན་པ་སྟེ། དེས་ན་འདི་ལ་གཉིས། གང་
ནས་བཤད་པའི་ཁུངས་དང་། དེ་ནས་བཤད་པའི་ཆོ་གའོ། །དང་པོ་ནི། །རྩ་བ་
ལས།
དེ་ལ་འབད་པས་འདི་འདྲ་བའི། །
བླ་མ་བཟང་པོ་མ་རྙེད་ན། །
དེ་ལས་གཞན་སྡོམ་ནོད་པ་ཡི། །



༡༥
ཡང་དག་ཆོ་ག་བཤད་པར་བྱ། །
དེ་ལ་སྔོན་ཚེ་འཇམ་པའི་དཔལ། །
ཨ་ཝ་རཱ་ཛར་གྱུར་པ་ཡིས། །
ཇི་ལྟར་བྱང་ཆུབ་ཐུགས་བསྐྱེད་པ། །
འཇམ་དཔལ་གྱི་ནི་སངས་རྒྱས་ཞིང་། །
རྒྱན་གྱི་མདོ་ལས་བཤད་པ་ལྟར། །
དེ་བཞིན་འདིར་ནི་རབ་གསལ་བྲི། །
ཞེས་པ་སྟེ། བརྒྱ་ལ་འདི་འདྲ་བའི་བླ་མ་བཟང་པོ་འབད་པས་བཙལ་ཀྱང་མ་རྙེད་
ན༑ ༑བླ་མ་ཡོད་པ་དེ་ལས་གཞན་དུ་མེད་པའི་སྡོམ་པ་ཇི་ལྟར་ནོད་པའི་ཆོ་ག་ཡང་
དག་པར་བཤད་པར་བྱ་སྟེ། དེ་ཡང་སྔོན་གྱི་ཚེ་རྗེ་བཙུན་འཇམ་པའི་དཔལ་ཉིད་ཨ་
ཝ་རཱ་ཛ་སྟེ་རྒྱལ་པོ་ནམ་མཁའ་ཞེས་བྱ་བར་གྱུར་པའི་ཚེ་དེས་སངས་རྒྱས་འབྲུག་སྒྲ་
རྒྱལ་པོའི་སྤྱན་སྔར་བྱང་ཆུབ་ཏུ་ཐུགས་ཇི་ལྟར་བསྐྱེད་པའི་ཚུལ་འཕགས་པ་འཇམ་
དཔལ་གྱི་སངས་རྒྱས་ཀྱི་ཞིང་གི་རྒྱན་ཅེས་བྱ་བའི་མདོ་ལས་གང་ཇི་ལྟར་བཤད་པ་
དེ་བཞིན་དུ་སྐབས་འདིར་ནི་རབ་ཏུ་གསལ་བ་བྲི་བར་བྱའོ། །བཤད་པར་བྱ་ཞེས་
པའི་དམ་བཅའ་བ་སྔ་མ་ནི་བླ་མ་མེད་པའི་ཆོ་ག་སྤྱི་དང་། ཕྱི་མ་ནི་བྱེ་བྲག་མདོ་གང་
ནས་བཤད་པ་ལྟར་བྲི་བར་བྱ་ཞེས་དམ་བཅས་པ་ཙམ་ཡིན་པས་སྔ་ཕྱི་མི་ཟློས་སོ།
གཉིས་པ་ལ་གཉིས། བླ་མ་མེད་པར་བྱང་ཆུབ་ཏུ་སེམས་བསྐྱེད་པ་དང་། བསྐྱེད་
ནས་བསླབ་བྱ་ལ་སློབ་པར་དམ་བཅའ་བའོ། །དང་པོ་ནི། །རྩ་བ་ལས།
མགོན་པོ་རྣམས་ཀྱི་སྤྱན་སྔ་རུ། །
རྫོགས་པའི་བྱང་ཆུབ་སེམས་བསྐྱེད་ཅིང་། །
འགྲོ་བ་ཐམས་ཅད་མགྲོན་དུ་གཉེར། །
• •



༡༦
དེ་དག་འཁོར་བ་ལས་སྒྲོལ་ལོ། །
ཞེས་པ་སྟེ། འགྲོ་བའི་མགོན་པོ་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་
སྤྱན་སྔ་རུ་འདུག་པར་མོས་ནས་དགོངས་གསོལ་སྔོན་དུ་བཏང་སྟེ། གཞན་དོན་དུ་
རྫོགས་པའི་བྱང་ཆུབ་ཅི་ནས་ཀྱང་ཐོབ་པར་བྱ་སྙམ་དུ་སེམས་བསྐྱེད་ཅིང་། འགྲོ་
བ་ཐམས་ཅད་མགྲོན་དུ་གཉེར་ནས། དེ་དག་ཐམས་ཅད་འཁོར་བའི་སྡུག་བསྔལ་
ལས་སྒྲོལ་ལོ་སྙམ་དུ་དམ་བཅས་པ་སྟེ། རྒྱས་པར་བྱས་ན་སྡུག་བདེན་གྱི་ཆུ་བོ་ལས་
མ་རྒལ་བ་རྣམས་སྒྲོལ་བ་དང་། ཀུན་འབྱུང་གི་འཆིང་བ་ལས་མ་གྲོལ་བ་རྣམས་དགྲོལ་
བ་དང་། བདག་ལྟས་དབུགས་མ་ཕྱིན་པ་རྣམས་དབུགས་དབྱུང་བ་དང་། མྱ་ངན་
འཁོར་བ་ལས་མ་འདས་པ་རྣམས་འདའ་བར་བགྱིའོ་ཞེས་ཡིད་ལ་དམ་བཅའ་ཞིང་
ཚིག་ཏུ་ཡང་གསོལ་བའོ། །བླ་མ་ཡོད་མེད་གང་ལྟར་ཡང་འཇུག་པའི་སྡོམ་པ་བླང་
ཕྱིན་ཆད་རྩ་ལྟུང་བཅོ་བརྒྱད་དང་ཉེས་བྱས་ཞེ་དྲུག་ལ་སོགས་པ་ནི་སྙིང་ཐག་པ་ནས་
བསྲུང་དགོས་སོ། །༈ །གཉིས་པ་ལ་བཞི་སྟེ། སྡོམ་པའི་ཚུལ་ཁྲིམས་ལ་བསླབ་པ།
སེམས་ཅན་དོན་བྱེད་ལ་བསླབ་པ། དགེ་བ་ཆོས་སྡུད་ལ་བསླབ་པ། དེ་དག་གི་མཇུག་
བསྡུ་བའོ། །དང་པོ་ནི། །རྩ་བ་ལས།
གནོད་སེམས་ཁྲོ་བོའི་སེམས་ཉིད་དང་། །
སེར་སྣ་དང་ནི་ཕྲག་དོག་ཉིད། །
དེང་ནས་བཟུང་སྟེ་བྱང་ཆུབ་དག །
ཐོབ་ཀྱི་བར་དུ་མི་བྱའོ། །
ཚངས་པར་སྤྱོད་པ་སྤྱད་བྱ་ཞིང་། །
སྡིག་དང་འདོད་པ་སྤང་བར་བྱ། །
ཚུལ་ཁྲིམས་སྡོམ་པ་ལ་དགའ་བས། །



༡༧
སངས་རྒྱས་རྗེས་སུ་བསླབ་པར་བྱ། །
ཞེས་པ་སྟེ། གནོད་སེམས་སོགས་ཉོན་མོངས་པའི་སེམས་བཞི་པོ་དེ་དག་དུས་དེང་
ནས་བཟུང་སྟེ་ཇི་སྲིད་བྱང་ཆུབ་དག་ཐོབ་ཀྱི་བར་དུ་སྐད་ཅིག་ཀྱང་ཡིད་ལ་མི་བྱའོ།
དེ་བཞིན་དུ་མི་ཚངས་སྤྱོད་སྤངས་ནས་ཚངས་པར་སྤྱོད་པ་སྤྱད་པར་བྱ་ཞིང་། གཞན་
གྱི་རྫས་རྐུ་བ་སོགས་སྡིག་པའི་ལས་དང་། དེ་དག་གི་རྒྱུར་གྱུར་པའི་འདོད་པ་ཆགས་
པ་སོགས་ཀྱང་སྤང་བར་བྱ་ལ། མདོར་ན་ཚུལ་ཁྲིམས་ཀྱི་སྡོམ་པ་སྟེ་སྡོམ་པའི་ཚུལ་
ཁྲིམས་ལ་མཆོག་ཏུ་དགའ་བས་སངས་རྒྱས་ཐམས་ཅད་ཀྱི་རྗེས་སུ་བསླབ་པར་བྱ་ཞེས་
པའོ༑ ༑གཉིས་པ་ནི། །རྩ་བ་ལས།
བདག་ཉིད་མྱུར་བའི་ཚུལ་གྱིས་ནི། །
བྱང་ཆུབ་ཐོབ་པར་མི་སྤྲོ་ཞིང་། །
སེམས་ཅན་གཅིག་གི་རྒྱུ་ཡིས་ནི། །
ཕྱི་མའི་མུ་མཐར་གནས་པར་བྱ། །
ཞེས་པའོ། །ལ་ལ་དུས་རིང་བས་སྐྱིད་ལུག་ནས་བྱང་ཆུབ་མྱུར་དུ་ཚོལ་བའི་སྐད་བྱས་
པའང་ཡོད་མོད་ཀྱི། བདག་ཉིད་ནི་མྱུར་བའི་ཚུལ་གྱིས་བྱང་ཆུབ་ཐོབ་པར་མི་
སྤྲོ་ཞིང་། དེ་ལས་ལྡོག་སྟེ་སེམས་ཅན་གཅིག་ཙམ་ཞིག་གི་རྒྱུ་ཡིས་ཏེ་ཆེད་དུའང་
ཕྱི་མའི་མུའི་མཐར་ཐུག་གི་བར་དུ་གནས་ནས་དེའི་དོན་བྱའོ། །ཞེས་པའོ། གསུམ་
པ་ནི། །རྩ་བ་ལས།
ཚད་མེད་བསམ་གྱིས་མི་ཁྱབ་པའི། །
ཞིང་དག་རྣམ་པར་སྦྱང་བར་བྱ། །
མིང་ནས་བཟུང་བ་བྱས་པ་དང་། །
ཕྱོགས་བཅུ་དག་ཏུ་རྣམ་པར་གནས། །



༡༨
ཞེས་པ་སྟེ། ཚད་བཟུང་དུ་མེད་ཅིང་། བསམ་གྱིས་མི་ཁྱབ་པའི་སངས་རྒྱས་ཀྱི་ཞིང་
དག་གི་ཉེས་སྐྱོན་ངམ་གྲོག་དང་གྱོ་མོ་ལ་སོགས་པ་རྣམ་པར་སྦྱང་བར་བྱ་ཞིང་། ཀུན་
གྱིས་བདག་གི་མིང་ནས་བཟུང་བ་བྱས་པ་དང་། མིང་ཐོས་པ་ཙམ་གྱིས་གྲོལ་བར་
བྱེད་པ་ལ་སོགས་ཏེ་མདོར་ན་མཐོང་ཐོས་དྲན་རེག་གི་སྐྱེ་བོ་མཐའ་དག་ལ་ཕན་
གདགས་པའི་སླད་དུ་ཕྱོགས་བཅུ་པོ་དག་ཏུ་བདག་རྣམ་པར་གནས་པར་བྱའོ་ཞེས་
གཡར་དམ་བཅས་པའོ། །བཞི་པ་ནི། །རྩ་བ་ལས།
བདག་གིས་ལུས་དང་ངག་གི་ལས། །
ཐམས་ཅད་དུ་ནི་དག་པར་བྱ། །
ཡིད་ཀྱི་ལས་ཀྱང་དག་བྱ་སྟེ། །
མི་དགེའི་ལས་རྣམས་མི་བྱའོ། །
ཞེས་པ་སྟེ། བདག་གིས་དེང་ཕྱིན་ཆད་ལུས་ཀྱི་ལས་དང་ངག་གི་ལས་གང་བྱས་ཀྱང་
རྣམ་པ་ཐམས་ཅད་དུ་ནི་ཉེས་པས་མ་གོས་པའི་ཚུལ་གྱིས་དག་པར་བྱ་ཞིང་། དེ་བཞིན་
དུ་ཡིད་ཀྱི་ལས་ཀྱང་དག་པར་བྱ་ལ། མདོར་ན་སྒོ་གསུམ་གྱི་མི་དགེ་བའི་ལས་རྣམས་
ནི་དེང་ཕྱིན་ཆད་སྲོག་ལ་བབ་ཀྱང་མི་བྱའོ། །ཞེས་པའོ། །བླ་མ་མེད་པར་འཇུག་
སྡོམ་མདོར་བསྡུས་ལེན་ཚུལ་ནི། ཚོགས་ཀྱི་ཞིང་གསལ་བཏབ་ནས་ཡན་ལག་བདུན་
པ་མདོར་བསྡུས་ཕུལ་ལ། དེ་ནས་ལག་གཉིས་ཐལ་མོ་སྦྱར་ཏེ་ཚིག་འདི་སྐད་དུ། སངས་
རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བཅོམ་
ལྡན་འདས་འཕགས་པ་འཇམ་དཔལ་གྱི་སྔོན་གྱི་དུས་ཀྱི་རྟོགས་པ་བརྗོད་པ་ལས། སྤྱོད་
པ་དང་ལྡན་པས་བྱང་ཆུབ་ཏུ་སེམས་བསྐྱེད་པ་དེ་བཞིན་དུ་བདག་གིས་ཀྱང་སེམས་
བསྐྱེད་པར་བགྱིའོ། །ཞེས་ལན་གསུམ་བརྗོད་དོ། ༈ །གཉིས་པ་སེམས་བསྐྱེད་
ནས་སྤྱོད་པ་ལ་སློབ་པའི་ཚུལ་ལ་གཉིས། ཐུན་མོང་བ་ཕར་ཕྱིན་ཐེག་པ་ལ་སློབ་ཚུལ་



༡༩
དང་༑ ༑ཐུན་མོང་མིན་པ་སྔགས་ཀྱི་ཐེག་པ་ལ་སློབ་ཚུལ་ལོ། །དང་པོ་ལ་གསུམ།
ལྷག་པའི་ཚུལ་ཁྲིམས་དང་། ལྷག་པའི་ཏིང་ངེ་འཛིན་དང་། ལྷག་པའི་ཤེས་རབ་
ཀྱི་བསླབ་པ་ལ་སློབ་ཚུལ་ལོ། །དང་པོ་ནི། །རྩ་བ་ལས།
རང་གི་ལུས་ངག་སེམས་ནི་རྣམ་དག་རྒྱུ། །
འཇུག་པའི་སེམས་ཀྱི་བདག་ཉིད་སྡོམ་གནས་པས། །
ཚུལ་ཁྲིམས་བསླབ་པ་གསུམ་ལ་ལེགས་བསླབས་ན། །
ཚུལ་ཁྲིམས་བསླབ་པ་གསུམ་ལ་གུས་ཆེར་འགྱུར། །
དེ་བས་རྣམ་དག་རྫོགས་བྱང་ཆུབ། །
སེམས་དཔའི་སྡོམ་པའི་སྡོམ་དག་ནི། །
འབད་པར་བྱས་པས་རྫོགས་བྱང་ཆུབ། །
ཚོགས་ནི་ཡོངས་སུ་རྫོགས་པར་འགྱུར། །
ཞེས་པ་སྟེ། འོ་ན་རང་གི་ལུས་ངག་སེམས་ནི་རྣམ་པར་དག་པའི་རྒྱུར་གང་ལ་བསླབ་
པར་བྱ་ཞེ་ན། དེ་ནི་འཇུག་པའི་སེམས་ཀྱི་བདག་ཉིད་དུ་གྱུར་པའི་སྡོམ་པ་ལ་གནས་
པས་གཞིར་བཟུང་། གོང་དུ་བཤད་པའི་ཚུལ་ཁྲིམས་ཀྱི་བསླབ་པ་རིན་པོ་ཆེ་རྣམ་པ་
གསུམ་ལ་ལེགས་པར་བསླབས་ན། དེས་རྐྱེན་བྱས་ནས་ཚུལ་ཁྲིམས་ཀྱི་བསླབ་པ་གསུམ་
ལ་མོས་པ་དང་གུས་པ་ཆེར་འགྱུར་ཞིང་། དེ་འགྱུར་བས་རྣམ་དག་རྫོགས་པའི་བྱང་
ཆུབ་ཏུ་ཞུགས་པའི་སེམས་དཔའི་སྡོམ་པའི་སྡོམ་པ་སྟེ་བསླབ་བྱ་དག་ལ་ནི་འབད་པར་
བྱེད་ཅིང་། དེ་བྱས་པས་རྫོགས་པའི་བྱང་ཆུབ་ཀྱི་ཚོགས་ནི་ཡོངས་སུ་རྫོགས་པར་
འགྱུར་རོ། །ཞེས་ཏེ། སྡོམ་པའི་སྡོམ་པ་ཞེས་སྡོམ་པ་སྔ་ཕྱི་གཉིས་བྱུང་བའི་སྔ་མ་
འཇུག་སྡོམ་དངོས་དང་ཕྱི་མ་དེའི་བསླབ་བྱ་ཚུལ་ཁྲིམས་གསུམ་ལ་བྱའོ། ༈ །གཉིས་
པ་ལ་གསུམ། མངོན་ཤེས་དགོས་པའི་རྒྱུ་མཚན། དེ་ཞི་གནས་ལ་རག་ལས་པ།



༣༠
ཞི་གནས་ཇི་ལྟར་སྒྲུབ་པའི་ཚུལ་ལོ། །དང་པོ་ནི། ཏིང་ངེ་འཛིན་མེད་པར་མངོན་
ཤེས་མི་འགྲུབ། དེ་མེད་ན་བདག་གཞན་གྱི་དོན་མི་འགྲུབ་བོ་ཞེས་སྟོན་པ་ནི། རྩ་
བ་ལས།
བསོད་ནམས་ཡེ་ཤེས་རང་བཞིན་གྱི། །
ཚོགས་ནི་ཡོངས་སུ་རྫོགས་པ་ཡི། །
རྒྱུ་ནི་སངས་རྒྱས་ཐམས་ཅད་དག །
མངོན་ཤེས་བསྐྱེད་པ་ཉིད་དུ་བཞེད། །
ཇི་ལྟར་འདབ་གཤོག་མ་རྒྱུས་པའི། །
བྱ་ནི་མཁའ་ལ་འཕུར་མི་ནུས། །
དེ་བཞིན་མངོན་ཤེས་སྟོབས་བྲལ་བས། །
སེམས་ཅན་དོན་བྱེད་མི་ནུས་པ་མིན། །
མངོན་ཤེས་ལྡན་པས་ཉིན་མཚན་གྱི། །
བསོད་ནམས་དག་ནི་གང་ཡིད་དེ། །
མངོན་ཤེས་དག་དང་བྲལ་གྱུར་ལ། །
སྐྱེ་བ་བརྒྱར་ཡང་ཡོད་མ་ཡིན། །
མྱུར་དུ་རྫོགས་པའི་བྱང་ཆུབ་ཚོགས། །
ཡོངས་སུ་རྫོགས་པར་འདོད་གྱུར་པ། །
དེས་ནི་འབད་བྱས་མངོས་ཤེས་དག །
འགྲུབ་པར་འགྱུར་གྱི་ལེ་ལོས་མིན། །
ཞེས་པ་སྟེ། ཐབས་ཤེས་གཉིས་སམ་ཚོགས་གཉིས་རྫོགས་པའི་རྒྱུ་ནི་མངོན་ཤེས་
བསྐྱེད་པ་ཉིད་དུ་སངས་རྒྱས་ཐམས་ཅད་དག་བཞེད་ལ། ཇི་ལྟར་ཏེ་དཔེར་ན་འདབ་



༣༡
གཤོག་མ་རྒྱས་པའི་བྱ་ནི་ནམ་མཁའ་ལ་འཕུར་མི་ནུས་པ་བཞིན་དུ་མངོན་ཤེས་ཀྱི་
སྟོབས་དང་བྲལ་བས་གཞན་དོན་བྱེད་མི་ནུས་པར་ཤེར་ཕྱིན་གྱི་མདོ་ལ་སོགས་པར་
གསུངས་སོ། །གཞན་ཡང་བྱང་སེམས་ཡིན་པར་མཉམ་པ་ལ་མངོན་ཤེས་ལྡན་པས་
ཉིན་མཚན་གཅིག་ཙམ་གྱི་བསོད་ནམས་དང་ཡེ་ཤེས་དག་ནི་གང་ཡིན་པ་དེ་མངོན་
ཤེས་དག་དང་བྲལ་བར་གྱུར་པ་ལ་སྐྱེ་བ་བརྒྱར་ཡང་ཡོད་པ་མིན་པས། མྱུར་བ་ཉིད་
དུ་རྫོགས་པའི་བྱང་ཆུབ་ཀྱི་ཚོགས་ཡོངས་སུ་རྫོགས་པར་འདོད་པར་གྱུར་པ་དེས་ནི་
མངོན་ཤེས་ཅིས་ཀྱང་བསྒྲུབ་དགོས་ལ། དེ་ཡང་འབད་པ་ཤུགས་དྲག་པོ་བྱས་པས་
མངོས་ཤེས་དག་འགྲུབ་པར་འགྱུར་གྱི་ལེ་ལོས་ནི་མིན་པས། རྩོལ་བའི་སྟོབས་བསྐྱེད་
པར་བྱའོ། །མངོན་ཤེས་དྲུག་ལ་བརྟེན་ནས་གཞན་དོན་ཇི་ལྟར་སྒྲུབ་ཚུལ་ནི། རྫུ་
འཕྲུལ་གྱི་ཡུལ་ཤེས་པས་གདུལ་བྱ་གང་ན་ཡོད་པ་དེར་བགྲོད། གཞན་གྱི་སེམས་
ཤེས་པས་ཁམས་དང་མོས་པ་སོགས་ཇི་ལྟ་བ་བཞིན་དུ་རྟོགས། ལྷའི་རྣ་བའི་མངོན་
ཤེས་ཀྱིས་གདུལ་བྱའི་སྐད་རིགས་མི་འདྲ་བ་མཐའ་དག་པ་ལེགས་པར་ཤེས། སྔོན་
གནས་རྗེས་དྲན་གྱིས་སྔོན་གྱི་གནས་སྐབས་སུ་ཇི་ལྟར་གྱུར་པ་རྟོགས། ལྷའི་མིག་
གིས་ཕྱི་མར་ཇི་ལྟར་འགྱུར་བར་ཤེས། ཟག་ཟད་ཀྱིས་སྤངས་རྟོགས་ཀྱི་ཚད་ཤེས་
པ་སོགས་ཏེ། ཕྱོགས་ཙམ་མོ། ༈ །གཉིས་པ་ནི། །རྩ་བ་ལས།
ཞི་གནས་གྲུབ་པ་མ་ཡིན་པར། །
མངོན་ཤེས་འབྱུང་བར་མི་འགྱུར་ལ། །
དེ་ཕྱིར་ཞི་གནས་བསྒྲུབ་པའི་ཕྱིར། །
ཡང་ནས་ཡང་དུ་འབད་པར་བྱ། །
ཞི་གནས་ཡན་ལག་རྣམས་ཉམས་པས། །
རབ་ཏུ་འབད་དེ་བསྒོམས་བྱས་ཀྱང་། །



ལོ་ནི་སྟོང་ཕྲག་དག་གིས་ཀྱང་། །
ཏིང་འཛིན་འགྲུབ་པར་མི་འགྱུར་རོ། །
དེ་ཕྱིར་ཏིང་འཛིན་ཚོགས་ལེའུ་ལས། །
གསུངས་པའི་ཡན་ལག་ལ་ལེགས་གནས། །
དམིགས་པ་གང་རུང་གཅིག་དག་ལ། །
ཡིད་ནི་དགེ་ལ་གཞག་པར་བྱ། །
རྣལ་འབྱོར་ཞི་གནས་གྲུབ་གྱུར་ན། །
མངོན་ཤེས་དག་ཀྱང་འགྲུབ་པར་འགྱུར། །
ཞེས་པ་སྟེ། ཞི་གནས་མེད་པར་མངོན་ཤེས་མི་འབྱུང་བས་དེ་བསྒྲུབ་པའི་ཕྱིར་དུ་
ཡང་ནས་ཡང་དུ་འབད་པར་བྱ་ལ། དེ་ཡང་ཞི་གནས་ཀྱི་ཡན་ལག་གམ་ཚོགས་ལ་
བརྟེན་དགོས་ཏེ། གང་གི་ཕྱིར་ན་ཞི་གནས་ཀྱི་ཡན་ལག་རྣམས་ཉམས་པར་གྱུར་
པས་རབ་ཏུ་འབད་དེ་བསྒོམ་ལོ་བྱས་ཀྱང་། ལོ་གྲངས་སྟོང་ཕྲག་དག་གིས་ཀྱང་ཏིང
འཛིན་དེ་འགྲུབ་པར་མི་འགྱུར་བས་སོ། །རྒྱུ་མཚན་དེའི་ཕྱིར་ཏིང་འཛིན་ཚོགས་
ཀྱི་ལེའུ་ལས་གང་གསུངས་པའི་ཡན་ལག་རྣམས་ལ་ལེགས་པར་གནས་ནས་མདོ་ལས་
གསུངས་པའི་དམིགས་པ་གང་ཡང་རུང་བ་གཅིག་དག་ལ་དམིགས་ཏེ་ཡིད་ནི་གཞན་
དུ་མི་གཡེང་བར་དགེ་བའི་ངང་ལ་གཞག་པར་བྱའོ། །དེ་ལྟ་བུའི་ཚུལ་གྱིས་རྣལ་འབྱོར་
པ་གང་གིས་ཞི་གནས་གྲུབ་པར་གྱུར་ན་དེས་མངོན་ཤེས་དང་ལྷག་མཐོང་དག་ཀྱང་
འགྲུབ་པར་འགྱུར་བས་ཞི་གནས་གལ་ཆེའོ། །དེས་ན་ཞི་གནས་བསྒྲུབ་ཚུལ་མདོར་
བསྡུས་ན་གཉིས་ཏེ། ཚོགས་བསྟེན་པ་དང་། དངོས་བསྒོམས་པའོ། །དང་པོ་ནི།
ཇི་སྐད་དུ། ཚོགས་བསྟེན་ཚུལ་མང་དུ་མཆིས་ན་ཡང་། །གཞི་ཚུལ་ཁྲིམས་རྣམ་
པར་དག་པའི་ངོས། །དོན་བྱ་བ་ཉུང་བ་ལྷུར་བླངས་ནས། །ཆོས་འཕགས་རིགས་



ཞས་
ས་པ་ལས་བྱང་
བའི་ཤིན་སྦྱངས།
ཉུ༣
བཞི་ལ་གནས་ན་ཚང་1-།ཞེས་གསུངས་པ་ལྟར་རོ། zགླཉིས་པ་ཡང་དི་སྐད་དུ། ཏིང་
ངེ་འཛིན་སྒྲུབ་པའི་གདམས་དྲུག་ཀྱང་།གླེགས་ཉེས་པ་ལྕི་པོ་བསལ་དགོས་ ཕྱུམ།
དེ་སྤྱོང་བའི་གཉེན་པོ་འདུ་བྱེད་བརྒྱད། །བསྟེན་ཚུལ་གྱི་ ཆ8
སོ༑ ༑དེ་ལ་ཉེས་པ་ལྔ་ནི། ཏིང་འཛིན་བསྒྲུབ་པར་མི་སྤྲོ་བའི་ལེ་ལོ། །ཏིང་འཛིནཾ
གྱི་དམིགས་པ་མི་དྲན་པའི་བརྗེད་དཱས། སེ་ ཕུང་གི
ཆུང་དམའ་བའི་བྱིང་
བ་དང་ཧ་ཅང་མཐོ་བའི་རྒོདཱ་པ།, །བྱིང་རྒོད་བྱུང་ཚེ་གཉེན་པོ་ཆ་དྷུ་མི་བྱེད་པ། །བྱིང་
རྒོད་ཞི་ཚེ་གཉེན་པོ་འདུ་བྱེད་པའོ། །ཎྜདུ་བྱེད་བ་
།འདུ་བྱེད་བརྒྱུད་ནི། ཏིང་འཛིན་གྱི་ཡོན་ཏན་
མཐོང་བའི་དད་པ། །ཏིང་ངེ་འཛིན་སྒྲུབ་པར་འདོད་པཉྩི་འདུན་པ། ཏིང་ངེ་འཛིན་
སྒྲུབ་པར་བྱེད་པའི་བརྩོན་འགྲུས། ཏིང་འཛིན་བསྒྲུབས་པ་ལས།
ཏིང་འཛིན་གྱི་དམིགས་པ་མི་བརྗེད་པཱཏྟི་དྲན་པ། དམིགས་པ་བརྗེད་མི་བརྗེད་ལ་
དྲ་བྱེད་པའི་ཤེས་བཞིན་
དབྱིབ་ བྱུང་ཚེ་གཉེན་པོ་འདུ་
རྒོད་ཞི་ཚེ་གཉེན་
.:.སྤང་གཉེན་དུ་ཇི་ལྟ བྲེལ་སྙམ་ན།.དང་བློ་བཱཞི་ལྟེ་ལོ
པོ་དངོས་བརྩོན་འགྲུས འགྲུས་ཀྱི་གཱནཱས་འདུན་༩༢དུན་པའི་རྒྱུད་
པi -jབརྩོན་འགྲུས་
དུསུ་ཏེ། དབུས་མཐའ་ལས། གནས་དང་
གནས་པ་དང་། རྒྱུ་དུང་འབྲས་བུ་ཉིད་དུའོ། །ཞེ
།ཞེས་སོ། །ཕྱི་མ་བྱཱཉྩི་ནི་རིམ་
བཞིན་བརྗེད་ངས་སོགས་བཞིའི་གཉེན་པོ་སྟེ། ཤེས་སླའོ། །དེ་ལྟར་ན་ཞི་གནས་
ཀྱི་རྒྱུའི་ཡན་ལག་རྣམས་ཚང་བར་བྱུག ལྟ་བའི་དམིགས་པ་གཅིག་
ལ་སེམས་བཟུང་། ཤེས་བཞིན་གྱིས་བྱིང་རྒོད་འབྱུང་མཱུ་བྱུང་སྟེ། །སེམས་པས་བྱིང་
རྒོད་བྱུང་བ་ན་གཉེན་པོ་འདུ་མི་བྱེད་པར་ཅི་བདེར་འཇོག་པ་སྟེ། །དེ་ལྟ་བུའི་ཚུལ་
གྱིས་བསྒྲུབ་དགོས་སོ། ༈ །གསུམ་པ་ཤེས བ་པར་སློབ་ཚུལ་ལ་བདུན།
པའི་སེམས་
༣ཟ**ང་
8



;
ཤེས་རབ་དགོས་པའི་རྒྱུ་མཚན། དེ་ཐབས་དང་འབྲེལ་བར་བྱ་དགོས་པ། ཐབས་
ཤེས་ཀྱི་དབྱེ་བ་བཤད་པར་དམ་བཅའ་བ། ཐབས་ངོས་བཟུང་བ། དེ་དགོས་པའི་
རྒྱུ་མཚན། ཤེས་རབ་ངོས་བཟུང་བ། དེ་དཔྱད་འཇོག་གི་སྒོ་ནས་སྐྱོང་ཚུལ་ལོ། དང་
པོ་ནི། །རྩ་བ་ལས།
ཤེས་རབ་ཕ་རོལ་ཕྱིན་སྦྱོར་དང་། །
བྲལ་བས་སྒྲིབ་པ་ཟད་མི་འགྱུར། །
དེ་ཕྱིར་ཉོན་མོངས་ཤེས་བྱ་ཡི། །
སྒྲིབ་པ་མ་ལུས་སྤང་བའི་ཕྱིར། །
ཤེས་རབ་ཕ་རོལ་ཕྱིན་རྣལ་འབྱོར། །
ཐབས་དང་བཅས་པ་བསྒོམ་པར་བྱ། །
ཞེས་པ་སྟེ། སྟོང་ཉིད་རྟོགས་པའི་ཤེས་རབ་ཀྱི་སྦྱོར་བ་སྟེ་རྣལ་འབྱོར་དང་བྲལ་བས་
ནི་སྒྲིབ་གཉིས་ཀྱི་ས་བོན་གང་ཡང་ཟད་པར་བྱེད་མི་ནུས་པས། ཤེར་ཕྱིན་གྱི་རྣལ་
འབྱོར་དུས་རྟགས་ཏུ་ཐབས་དང་བཅས་པ་བསྒོམ་པར་བྱའོ། །ཞེས་སོ། །ཕ་རོལ་
ཏུ་ཕྱིན་པ་ལ་འདིས་ཕྱིན་པ་ལམ་དང་འདིར་ཕྱིན་པ་འབྲས་བུ་གཉིས་ཡོད་པ་ལས།
སྐབས་འདིའི་ཕྱིན་པ་ནི་སྔ་མའོ། །ཅིག་ཤོས་ནི་སྟོང་ཉིད་ཀྱི་ལྟ་བ་གོམས་པ་རབ་ཀྱི
མཐར་ཕྱིན་པ་ལ་བཤད་པས། སངས་རྒྱས་ཀྱི་སས་བསྡུས་སོ། ༈ །གཉིས་པ་ནི།
རྩ་བ་ལས།
ཐབས་དང་བྲལ་བའི་ཤེས་རབ་དང་། །
ཤེས་རབ་བྲལ་བའི་ཐབས་དག་ནི། །
གང་ཕྱིར་འཆིང་བ་ཞེས་གསུངས་པ། །
དེ་བས་གཉིས་ཀ་སྤང་མི་བྱ། །



༢༥
ཞེས་པ་སྟེ། ཐབས་དང་བྲལ་བའི་ཤེས་རབ་ནི་འཆིང་བའོ། །ཤེས་རབ་དང་བྲལ་
བའི་ཐབས་ནི་འཆིང་བའོ། །ཞེས་དྲི་མ་མེད་པར་གྲགས་པའི་མདོར་གསུངས་པས།
ཐབས་ཤེས་རེ་རེས་མི་ཆོག་གི་གཉིས་ཀ་མི་སྤོང་བར་ཆ་མཉམ་དུ་བསྟེན་དགོས་སོ།
གསུམ་པ་ནི། །རྩ་བ་ལས།
ཤེས་རབ་གང་དང་ཐབས་གང་ཞེས། །
ཐེ་ཚོམ་དག་ནི་སྤང་བའི་ཕྱིར། །
ཐབས་རྣམས་དང་ནི་ཤེས་རབ་ཀྱི། །
ཡང་དག་དབྱེ་བ་གསལ་བར་བྱ། །.
ཞེས་པ་སྟེ། དེ་ལྟར་ཐབས་ཤེས་ཀྱི་ལམ་གཉིས་ཀ་བསྒོམ་དགོས་པས། ཤེས་རབ་
ནི་གང་། ཐབས་ནི་གང་སྙམ་པའི་ཐེ་ཚོམ་དག་ནི་སྤང་བའི་ཕྱིར་དུ་ཐབས་རྣམས་
དང་ནི་ཤེས་རབ་ཀྱི་ཡང་དག་པའི་དབྱེ་བ་ཐུབ་པའི་དགོངས་པ་བཞིན་གསལ་བར་
བྱ༑ ༑ཞེས་པའོ། ༈ །བཞི་པ་ནི། །རྩ་བ་ལས།
ཤེས་རབ་ཕ་རོལ་ཕྱིན་སྤངས་པའི། །
སྦྱིན་པའི་ཕ་རོལ་ཕྱིན་ལ་སོགས། །
དགེ་བའི་ཆོས་རྣམས་ཐམས་ཅད་དག །
རྒྱལ་བ་རྣམས་ཀྱིས་ཐབས་སུ་བཤད། །
ཅེས་པ་སྟེ། ཤེར་ཕྱིན་གྱི་ལམ་སྤངས་པ་སྟེ། དེ་མ་ཡིན་པའི་སྦྱིན་སོགས་དཀར་
ཆོས་མཐའ་དག་རྒྱལ་བ་རྣམས་ཀྱིས་ཐབས་སུ་བཤད། ཅེས་པའོ། ༈ །ལྔ་པ་ནི།
རྩ་བ་ལས།
ཐབས་གོམས་དབང་གིས་བདག་ཉིད་ཀྱིས། །
གང་ཞིག་ཤེས་རབ་རྣམ་བསྒོམ་པ། །



༣༦
ཀཋ་ཌཌ་ཥཎ་ཌདོས་ནི་པ་ཚུབ་མྱུར་དུ་ཐོལ་ཁ་2ཌ་ཁཌ་༩hཋ །བྷོ་ཌ༩༩)
z་ལྔ་༩72ཥ་ཎཐོདག་མིདཌགཅིག་པུ་བསྒོམས་པས་མི་ག་འཚ་ཚ་༩PEལྔ
ཞེསལ་སྟེ།ཌཐོབས་ལ་མ་བརྟེན་པར་ཤིསོ་རིབ་རྐྱང་པས་འཚོཛ་མི་རྒྱ་བའི་རྒྱུ་མཚན་
ནི༑ ༑ཐབས་སྙིང་རྗེ་ཆེན་པོ་ལ་གོམས་པའི་དབང་གིས་ཏེ་དེའི་དབང་དུ་སོང་བའི་
བདག་ཉིད་ཅན་གྱིས་གང་ཞིག་ཤོས་རབ་ཀྱི་རྣལའབྱོར་རྣམ་པར་བསྒོམ་པ་དེས་བླ་
ན་མེད་པའི་བྱང་ཆུབ་མྱུར་དུ་ཐོབ་ཀྱི། བདག་མེད་རྟོགས་པའི་ཤེས་རབ་གཅིག་པུ་
བསྒོམས་པས་ནི་ནམ་ཡང་ཐོབ་མི་ནུས་པའི་གནད་ཀྱིས་སོ༑༑ལོ།དྲུག་པ་ནི། །རྩི་
བ་ལས།
་པER*lazF1 ་༌''ཡཌ་TPཌ་ཀླu
ཁཎ་ཀཥ །zz་ཡུལ་ཁོ་མོས་དང་སྐྱེ་མཆེད་རྣམས༑ ཋ་ཌཏུ་༈ །ཏྟཾ ཌ་དོ
2ཎཎ་ཌཁཋ་ཌ་སྐྱེ་བོ་མེད་པར་རྟོགས་གྱུར་བའི། །
་པཋ་ཌ་ཎF)རང་བཞིནོ་སྟོང་ཉིདྡཤིས་པོ་ནི། ཀ་ཁ་ཟླ་ཀཆ་”m6་་༌་-7
ཤེས་རབ་ཅེས་ནི་ཡོངས་སུ་བཤད། །༢ ? ：- • E
ཅེས་པ་སྟེ། ཕུང་ཁམས་སྐྱེ་མཆེད་ཀྱིས་བསྡུས་པའི་ཆོས་རྣམས་བདེན་པའི་སྐྱེ་མེད་
དུ་རྟོགས་པའི་རང་བཞིན་སྟོང་པ་ཉིད་ཤེས་པ་ལ་ཤེས་རབ་ཅེས་ནི་ཡོངས་སུ་བཤད།
ཅེས་སོ། །རང་བཞིན་སྟོང་ཉིད་ཅེས་པ་གདོད་མའི་གནས་ལུགས་ལ་ཟེར་ཏེ། གོ་
རྒྱུ་ཤིན་ཏུ་ཆེ་གསུངས། །ལྷ? །བདུན་པ་ལ་གསུམ། ཐོས་བསམ་གྱིས་དཔྱད་ནས་
བསྒོམ་ཕ།བསྒོམཔོསི་མི་དཔྱོད་པར་སྐྱོང་བགོདི་དག་གིས་གྲུབ་པའི་དོན་ནོ། །དང་
པོ་ལ་བཞི། འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་རིགས་པ། རྒྱུ་ལ་དཔྱོད་
པ་རྡོ་རྗེ་གཟེགས་མའི་རིགས་པ། ངོ་བོ་ལ་དཔྱོད་པ་གཅིག་དུ་བྲལ་གྱི་རིགས་པ། དེ་
ཙམ་ལས་མ་སྤྲོས་པའི་འཐོད་པའོ། །དང་པོ་ནི།ཌ།རྩི་བ་ལས།༣
ཡོད་པ་སྐྱེ་བ་རིགས་མིན་ཏེ། །- ,3ཛཾ;



༣༧
r-i'i
，
3 མེད་པའང་ནམ་མཁའི་མེ་ཏོག་བཞིན།།''ཎ་ཟཏུ་ཁ་འཁ
ཉེས་པ་གཉིས་ཀར་ཐལ་འགྱུར་ཕྱིར།
གཉིས་ཀ་དག་ཀྱང་འབྱུང་བ་མིན། །
rame sr
ཞེས་པ་སྟེ། གལ་ཏེ་རང་བཞིན་གྱིས་སྐྱེ་ནི་རྒྱུ་དུས་སུ་ཡོད་པ་སོགས་གང་ཞིག་སྐྱེ་
གྲང་ན། དེ་ལ་རྒྱུ་དུས་སུ་ཡོད་པ་ནི་སྐྱེ་བར་རིགས་པོ་མིན་ཏེ། གཞན་དུ་ན་སྐྱེ་བ་
དོན་མེད་དང་ཐུག་མེད་དུ་ཐལ་བའི་ཕྱིར། རྒྱུ་དུས་སུ་མེད་པའང་སྐྱེ་བ་མིན་ཏེ། དེ་
ནི་ནམ་མཁའི་མེ་ཏོག་བཞིན་གཏན་མེད་ཡིན་པོའི་ཕྱིར། རང་བཞིན་གྱིས་གྲུབ་པ་
རྒྱུ་དུས་སུ་མེད་ན་གཏན་ནས་མེད་དགོས་པའི་རྒྱུ་མཚན་ནི། དེ་དུས་གཅིག་ལ་མེད་
ནི་ཐམས་ཅད་དུ་མེད་དགོས་པས་ཡིན་ནོ། ཡོད་མེད་གཉིས་ཀ་ཡིན་པའང་
མིན་ཏེ།“གལ་ཏེ་སྐྱེ་ནི་རེ་རི་ལ་བརྗོད་པའི་ཉེས་པ་གཉིས་ཀ་འབྱུང་བའི་ཕྱིར། དེ་
འདྲའི་གཉིས་ཀ་མིན་པའང་སྐྱེ་བ་མིན་ཏེ། །མི་སྲིད་པའི་ཕྱིར། དོན་བསྡུས་ན།
གུ་ནི་རང་བཞིན་གྱིས་མ་སྐྱེས་ཏེ། ཡོད་མེད་སོགས་མཐའ་བཞིར་བརྟགས་ན་གང་
ཡང་མ་སྐྱེས་པའི་ཕྱིར། ཞེས་པའོ། །གཉིས་པ་ནི། །རྩ་བ་ལས།
དངོས་པོ་རང་ལས་མི་སྐྱེ་ཞིང༌། །
གཞན་དང་གཉིསཾ་ཀི་ལསཾ་ཀྱང་མིན། །
རྒྱུ་མེད་ལས་མིན་དེ་ཡི་ཕྱིར།། ཀ་རྐ' ''
ངོ་བོ་ཉིད་ཀྱིས་རང་བཞིན་མེད།་ཌོ་ཎ འི
ཅེས་པ་སྟེ། ཕྱི་ནང་གི་དངོས་པོ་འདི་རྣམས་གང་ལས་སྐྱེ་ཞེས་རིགོས་པས་རྣམ་པར་
དཔྱད་ན་རང་ལས་མེ་སྐྱེ་ཞིང་། གཞན་དང་། གཉིས་ཀ་དང་། རྒྱུ་མེད་ལས་ཀྱང་
མིན་པ་དེའི་ཕྱིར་ངོ་བོ་ཉིད་ཀྱིས་གྲུབ་པའི་རང་བཞིན་མེད་ཅེས་པ་སྟེ། །མདོར་ན་
མྱུ་གུ་ཆོས་ཅན། རང་བཞིན་གྱིས་མ་སྐྱེས་ཏེ། བདག་གཞན་སོགས་མཐའ་བཞི་
༈ ''ཏཾ •ཀགས་



༣༨.
གང་ལས་ཀྱང་མ་སྐྱེས་པའི་ཕྱིར། དཔེར་ན་ནམ་མཁའི་མེ་ཏོག་བཞིན། །ཞེས་པའོ།
བདག་སྐྱེ་སོགས་འགོག་པའི་རིགས་པ་ནི་འཇུག་པ་རྩ་འགྲེལ་སོགས་སུ་ཤེས་པར་བྱའི།
འདིར་ནི་མངས་ཀྱིས་དོགས་ནས་མ་བྲིས་སོ། ༈ །གསུམ་པ་ནི། །རྩ་བ་ལས།
ཡང་ན་ཆོས་རྣམས་ཐམས་ཅད་དག །
གཅིག་དང་དུ་མས་རྣམ་དཔྱོད་ན། །
ངོ་བོ་ཉིད་ནི་མི་དམིགས་པས། །
རང་བཞིན་མེད་པ་ཉིད་དུ་ངེས། །
ཞེས་པ་སྟེ། ཡང་ན་ཕྱི་ནང་གི་ཆོས་ཐམས་ཅད་གཅིག་དང་དུ་མ་གང་དུ་གྲུབ་ཅེས་
རིགས་པས་རྣམ་པར་དཔྱད་ན་ངོ་བོ་ཉིད་གང་དུ་ཡང་མི་དམིགས་པས་རང་བཞིན་
མེད་པ་ཉིད་དུ་ངེས་སོ། །ཡང་ན་ཞེས་པས་ནི་བཤད་ཚུལ་སྔ་མ་ལས་གཞན་དུ་སྟོན་
པའོ། ༈ །བཞི་པ་ནི། །རྩ་བ་ལས།
སྟོང་ཉིད་བདུན་ཅུའི་རིགས་པ་དང་། །
དབུ་མ་རྩ་བ་སོགས་ལས་ཀྱང་། །
དངོས་པོ་རྣམས་ཀྱི་རང་བཞིན་ནི། །
སྟོང་པ་ཉིད་དུ་གྲུབ་བཤད་པོ། །
གང་ཕྱིར་གཞུང་ནི་མངས་གྱུར་པས། །
དེ་ཕྱིར་འདིར་ནི་མ་སྤྲོས་ལ། །
གྲུབ་པའི་གྲུབ་མཐའ་ཙམ་ཞིག་ཏུ། །
བསྒོམ་པའི་དོན་དུ་རབ་ཏུ་བཤད། །
ཅེས་པ་སྟེ། དཔལ་མགོན་ཀླུ་སྒྲུབ་ཞབས་ཀྱིས་མཛད་པའི་སྟོང་ཉིད་བདུན་ཅུ་པའི་
རིགས་པ་དང་། དབུ་མ་རྩ་བ་ཤེས་རབ་དང་། རིགས་པ་དྲུག་ཅུ་པ་སོགས་ལས་



༣༩
།ལྷག་མཐོང་
ཀྱང་༑ ༑དངོས་པོ་རྣམས་ཀྱི་རང་བཞིན་ནི་ཡེ་མེད་སྟོང་པ་ཉིད་དུ་རིགས་པས་གྲུབ་
པར་བཤད་ལ། རྒྱུ་མཚན་གང་གི་ཕྱིར་དེ་ལྟ་བུའི་གཞུང་ནི་ཤིན་ཏུ་མངས་པར་གྱུར་
པ་དེའི་ཕྱིར་སྐབས་འདིར་ནི་རྒྱས་པར་མ་སྤྲོས་ལ། ལུང་རིགས་ཀྱིས་གྲུབ་པའི་གྲུབ་
མཐའ་སྟེ་གྲུབ་དོན་སྙིང་པོར་གྱུར་པ་ཙམ་ཞིག་བསྒོམ་པའི་དོན་དུ་རབ་ཏུ་བཤད། ཅེས་
པའོ༑ ༑གཉིས་པ་མི་རྟོག་པའི་ལྷག་མཐོང་སྐྱོང་ཚུལ་ལ་དྲུག་
དུ་གྱུར་པའི་ཤེས་རབ་བསྒོམ་པའི་ཚད། ཤེས་རབ་དེ་ཉིད་བདེན་མེད་དུ་བསྒོམ་པ།
རྣམ་པར་མི་རྟོག་པའི་བསྔགས་པ། དེ་ཉིད་མདོ་རྒྱུད་ཀྱི་ལུང་དང་སྦྱར་བ། དཔྱད་
མཐར་མི་རྟོག་པར་སྒོམ་ཚུལ། །དེ་ལ་བརྟེན་ནས་ས་ལམ་བགྲོད་ཚུལ་ལོ། །དང་
པོ་ནི། །རྩ་བ་ལས།
དེ་བས་ཆོས་རྣམས་མ་ལུས་པའི། །
རང་བཞིན་དག་ནི་མི་དམིགས་པས། །
བདག་མེད་པ་ནི་སྒོམ་གང་ཉིད། །
འདིར་ནི་ཤེས་རབ་བསྒོམ་པ་ཡིན། །
ཞེས་པ་སྟེ། རྒྱུ་མཚན་སྔ་མ་དེ་བས་ན་ཕྱི་ནང་གི་ཆོས་རྣམས་མ་ལུས་པའི་རང་བཞིན་
དག་ནི་མི་དམིགས་པས་ཏེ། མི་དམིགས་པའི་ཚུལ་གྱིས་བདག་མེད་པ་ཉིད་བསྒོམ་
པ་གང་ཡིན་པ་ཉིད་ནི་སྐབས་འདིར་ཤེས་རབ་བསྒོམ་པ་ཉིད་ཡིན་ནོ། ༈ །གཉིས་
པ་ནི། །རྩ་བ་ལས།
ཤེས་རབ་ཀྱིས་ནི་ཆོས་རྣམས་ཀུན། །
གང་གི་རང་བཞིན་མ་མཐོང་བཞིན། །
ཤེས་རབ་དེ་ཉིད་རིགས་དཔྱད་པ། །
རྣམ་རྟོག་མེད་པར་དེ་བསྒོམ་བྱ། །



༣༠
''རིགས།
ཞེས་པ་སྟེ། །དེ་ལྟསྐདཔྱོད་བྱེད་ཤེས་རབ་ཀྱིས་ནི་དཔྱད་བྱའི་ཆོས་རྣམས་ཀུན་གྱི་
་རང་བཞིན་ཇི་ལྟ་བུ་ཞེས་རིགས་པས་རྣམ་པར་དཔྱད་ན་ཆོས་གང་གིའང་རང་བཞིན་
''མི་དམིགས་ཤིང་མ་མཐོང་བ་དེ་བཞིན་དུ་ཤེས་རབ་དེ་ཉིད་དཔྱད་གཞིར་བྱས་ནས་
ལྟར་དཔྱད་ནའང་མི་དམིགས་ལ། གང་མི་དམིགས་པ་དེའི་ངང་
དུ་རྣམ་པར་མི་རྟོག་པའི་ཚུལ་གྱིས་བདག་མེད་པ་དེ་བསྒོམ་པར་བྱའོ།།ཞེས་སོ། །གང་
རྣམཔར་མི་རྟོག་པའི་ཡེ་ཤེས་ཡིན་ན་བརྒྱལ་བ་དང་སེམས་མེད་སྙོམས་འཇུག་སོགས
བཅད་བྱ་ལྔ་དང་བྲལ་བ་ཞིག་དགོས་པར་ཆོས་ཉིད་རྣམ་འབྱེད་དུ་གསུངས་པས།
་༌ཡང་མི་རྟོག་པ་ཙམ་ལ་རྣམ་པར་མི་རྟོག་པའི་ཡེ་ཤེས་སུ་སྨྲ་བ་ནི་ཤིན་ཏུ་ནོར་བའོ།
༈ །གསུམ་པ་ནི། །རྩ་བ་ལས།
zz2@་མ། །
རྣམ་རྟོག་ལས་བྱུང་སྲིད་པ་འདི། | '7:ཌ་ཌ
རྣམ་པར་རྟོགཔའི་བདག་ཉིད་དེ། ལ་ཀ་
དེ་ཕྱིར་མ་ལུས་རྟོག་སྤངས་པ། ཌཆ ཥཌཥ
མྱ་ངན་འདས་པ་མཆོག་ཡིན་ནོ།zf།:ཚ་ཎཌ
ཎཞེས་པ་སྟེ།དེ་རྣམ་རྟོག་བདེན་འཛིན་ལས་བྱུg་བའི་སྲིདཔ་འཁོར་བ་འདི་ནི་རྣམ་པར་
''རྟོག་པས་བཏགས་ཙམ་གྱི་བདག་ཉིད་དེ། དེའི་ཕྱིར་ན་བདེན་འཛིན་གྱི་རྣམ་རྟོག་
''”མ་ལུས་པར་སྤོང་བར་བྱེད་པ་ཉིད་མྱ་ངན་ཏེ་འཁོར་བ་ལས་འདའ་བར་བྱེད་པའི་
ཐབས་མཆོག་ཏུ་གྱུར་པ་ཡིན་ནོ། །འདི་ནི་དཔེར་མཚོན་ནོ།། རབ་རིབ་བསལ་བ་
ཉིད་སྐྲར་སྣང་སེལ་བའི་ཐབས་མཆོག་ཏུ་གྱུར་པ་ཡིན་ནོ། ,4;།བཞི་པ་ནི། །རྩ་བ་
ལས།
{ །ཚ༩jཌ་ཌཥཱ་ཎ་ཆ་ཎལ་བར་ཊཾ་ཀ
དེ་ལྟར་ཡང་ནི་བཅོམ་ལྡན་གྱིས།་ པཎ་
རྣམ་རྟོག་མ་རིག་ཆེན་པོ་སྟེ།::། =ཆ ཏྟཾ''ཎར



འཁོར་བའི་རྒྱ་མཚོར་ལྟུང་བར་བྱེད། །
རྟོག་མེད་ཏིང་འཛིན་ལ་གནས་པ། །
ནམ་མཁའ་བཞིན་དུ་རྟོག་མེད་གསལ། །
དམ་ཆོས་འདི་ལ་རྒྱལ་བའི་སྲས། །
རྣམ་རྟོག་བགྲོད་དཀའ་རྣམས་འདས་ཏེ། །
རིམ་གྱིས་མི་རྟོག་ཐོབ་པར་འགྱུར། །
ཞེས་པ་སྟེ། རྣམ་པར་རྟོག་མེད་ལམ་གྱི་མཆོག་ཡིན་པ་དེ་ལྟར་ཡང་བཅོམ་ལྡན་འདིས་
ཀྱིས་སམྦུ་ཊའི་རྒྱུད་ལས། ཆོས་དང་གང་ཟག་ཏུ་བདེན་པར་རྣམ་པར་རྟོག་པ་ནི་བདག་
ཏུ་འཛིན་པའི་རྨོངས་པ་མ་རིག་པ་ཆེན་པོ་སྟེ། འཁོར་བའི་རྒྱ་མཚོར་ལྟུང་བར་བྱེད་
པའི་རྒྱུ་ཡིན་ལ། ལྡོག་ཕྱོགས་རྟོག་མེད་ཀྱི་ཏིང་ངེ་འཛིན་ཏེ་མི་རྟོག་ཡེ་ཤེས་ལ་གནས་
པ་ནི་མཁའ་ལ་རྒྱུ་བའི་བྱ་བཞིན་དུ་ཆོས་ཅན་ལ་ཐོགས་པ་མེད་པའི་ཚུལ་གྱིས་ཆོས་
ཉིད་ལ་གསལ་བར་གནས་པ་ཡིན་ནོ། །ཞེས་དང་། རྩ་བ་ལས།
རྣམ་པར་མི་རྟོག་པ་ལ་འཇུག་པའི་གཟུངས་ལས་ཀྱང་། །
དམ་ཆོས་འདི་ལ་རྒྱལ་བའི་སྲས། །
རྣམ་པར་མི་རྟོག་བསམས་གྱུར་ན། །
རྣམ་རྟོག་བགྲོད་དཀའ་རྣམས་འདས་ཏེ།
རིམ་གྱིས་མི་རྟོག་ཐོབ་པར་འགྱུར། །
ཞེས་གསུངས་སོ། །དེ་ལ་རྣམ་པར་མི་རྟོག་པ་ལ་འཇུག་པའི་གཟུངས་ལོས་ཀྱང༌།
དོན་དམ་པའི་ཆོས་འདི་ལ་རྒྱལ་བའི་སྲས་པོ་གང་ཞིག་གིས་རྣམ་པར་མི་རྟོག་པའི་
ཚུལ་གྱིས་བསམས་ཤིང་བསྒོམས་པར་གྱུར་ན། འཁོར་བ་རྣམ་རྟོག་གི་ཚང་ཚིང་བགྲོད་
པར་དཀའ་བ་རྣམས་འདས་ཏེ་རིམ་གྱིས་རྣམ་པར་མི་རྟོག་པའི་བྱང་ཆུབ་ཆེན་པོ་ཐོབ་



པར་འགྱུར་རོ། །ཞེས་གསུངས་སོ། ༈ །ལྔ་པ་ནི། །རྩ་བ་ལས།
ལུང་དང་རིགས་པ་དག་གིས་ནི། །
ཆོས་རྣམས་ཐམས་ཅད་སྐྱེ་མེད་པའི། །
རང་བཞིན་མེད་པར་ངེས་བྱས་ནས། །
རྣམ་པར་རྟོག་མེད་བསྒོམ་པར་བྱ། །
ཞེས་པ་སྟེ། དེ་ལྟར་ལུང་དང་རིགས་པའི་ཚོགས་དག་གིས་ཆོས་ཐམས་ཅད་བདེན་
པའི་སྐྱེ་བ་མེད་པའི་རང་བཞིན་མེད་པ་ངེས་པར་བྱས་ནས་རྣམ་པར་རྟོག་པ་མེད་པ་
དེ་ཉིད་ཚུལ་བཞིན་དུ་བསྒོམ་པར་བྱའོ། །ཞེས་ཏེ། བདེན་པའི་སྐྱེ་མེད་ནི་མཚོན་
བྱེད༑ ༑རང་བཞིན་མེད་པ་ནི་མཚོན་བྱ་ལྟ་བུ་སྟེ། དེ་ལ་དགོངས་ནས་སྐྱེ་བ་མེད་
པའི་རང་བཞིན་མེད་པ་ཞེས་གསུངས་སོ། ༈ །དྲུག་པ་ནི། །རྩ་བ་ལས།
དེ་ལྟར་དེ་ཉིད་བསྒོམས་བྱས་ནས། །
རབ་དགའ་ལ་སོགས་ཐོབ་འགྱུར་ཏེ། །
སངས་རྒྱས་བྱང་ཆུབ་ཡུན་མི་རིང་། །
ཞེས་པ་སྟེ། དེ་ལྟར་རྣམ་པར་རྟོག་མེད་ཀྱི་ཚུལ་དུ་དེ་ཁོ་ན་ཉིད་ཐབས་དང་བཅས་
པ་མན་ངག་བཞིན་བསྒོམས་པར་བྱས་ན་དེ་ལ་བརྟེན་ནས་རིམ་གྱིས་འཇིག་རྟེན་པའི་
སྦྱོར་ལམ་དྲོད་རྩེ་སོགས་ཐོབ་པར་བྱས་ནས། འཕགས་ལམ་རབ་དགའ་དང་དྲི་མ་
མེད་པ་ལ་སོགས་པ་ཐོབ་པར་འགྱུར་ཏེ། སངས་རྒྱས་ཀྱི་བྱང་ཆུབ་ཀྱང་ཡུན་རིང་
མི་འགོར་བར་ཐོབ་པར་ངེས་སོ། ༈ །གཉིས་པ་སྔགས་ཀྱི་ཐེག་པར་སློབ་ཚུལ་ལ་
གསུམ༑ ༑སྔགས་ཀྱི་འཇུག་སྒོ་དབང་ཡིན་པར་བསྟན་པ། གང་ལ་དབང་གང་ཞིག་
བསྐུར་རུང་མི་རུང་གི་ཁྱད་པར། རྒྱུད་འཆད་ཉན་སོགས་བྱ་བ་ལ་དབང་བཞི་ཐོབ་
དགོས་མི་དགོས་ཀྱི་དོགས་གཅོད་དོ། །དང་པོ་ནི། །རྩ་བ་ལས།



༣༣
སྔགས་མཐུ་ཉིད་ལས་གྲུབ་པ་ཡི། །
ཞི་དང་རྒྱས་སོགས་ལས་རྣམས་ཀྱིས། །
བུམ་པ་བཟང་གྲུབ་ལ་སོགས་པའི། །
གྲུབ་ཆེན་བརྒྱད་སོགས་སྟོབས་ཀྱིས་ཀྱང་། །
བདེ་བ་ཡིས་ནི་བྱང་ཆུབ་ཚོགས། །
ཡོངས་སུ་རྫོགས་པར་འདོད་པ་དང་། །
བྱ་བ་སྤྱོད་སོགས་རྒྱུད་གསུངས་པའི། །
གལ་ཏེ་གསང་སྔགས་སྤྱོད་འདོད་ན། །
དེ་ཚེ་སློབ་དཔོན་དབང་བསྐུར་ཕྱིར། །
བསྙེན་བཀུར་རིན་ཆེན་སོགས་སྦྱིན་དང་། །
བཀའ་བསྒྲུབ་ལ་སོགས་ཐམས་ཅད་ཀྱིས། །
བླ་མ་དམ་པ་མཉེས་པར་བྱ། །
བླ་མ་མཉེས་པར་གྱུར་པ་ཡིས། །
ཡོངས་རྫོགས་སློབ་དཔོན་དབང་བསྐུར་བས། །
སྡིག་ཀུན་རྣམ་དག་བདག་ཉིད་ནི། །
དངོས་གྲུབ་འགྲུབ་པའི་སྐལ་ལྡན་འགྱུར། །
ཞེས་པ་སྟེ། གང་སྔགས་བཟླས་པའི་མཐུ་ཉིད་ལས་གྲུབ་པའི་ཞི་བ་དང་། རྒྱས་པ་
དང་༑ ༑དབང་དང་། མངོན་སྤྱོད་ལ་སོགས་པའི་ལས་རྣམས་དང་། འདོད་རྒུ་
འབྱུང་བའི་བུམ་པ་བཟང་པོ་གྲུབ་པ་དང་། གྲུབ་ཆེན་བརྒྱད་སོགས་ཀྱི་སྟོབས་ཀྱིས་
ཀྱང་དཀའ་ཐུབ་ལ་ལྟོས་པ་མིན་པའི་བདེ་བ་ཡིས་ནི་བྱང་ཆུབ་ཀྱི་ཚོགས་ཡོངས་སུ་
རྫོགས་པར་འདོད་པར་གྱུར་པ་དང་། དེ་བཞིན་དུ་བྱ་བ་དང་སྤྱོད་པ་སོགས་ཀྱི་རྒྱུད་



༣༤
ལས་གསུངས་པའི་གསང་སྔགས་ཀྱི་སྤྱོད་པ་སྤྱད་པར་འདོད་ན། དེའི་ཚེ་སློབ་དཔོན་
གྱིས་དབང་བསྐུར་བའི་ཕྱིར་དུ་དེ་ལ་ལུས་ངག་གིས་བསྙེན་བཀུར་བ་དང་། རིན་པོ་
ཆེ་ལ་སོགས་པས་སྦྱིན་པ་བྱིན་པ་དང་། ཅི་གསུང་བཀའ་བཞིན་བསྒྲུབ་པ་ལ་སོགས་
ཏེ་འབད་པ་ཐམས་ཅད་ཀྱིས་བླ་མ་དམ་པ་མཉེས་པར་བྱ་ལ། ཐུགས་མཉེས་པར་
གྱུར་པའི་བླ་མ་དེ་ཡིས་མཐའ་རྟེན་རྗེས་གནང་དང་བཅས་པ་ཡོངས་སུ་རྫོགས་པའི་
སློབ་དཔོན་གྱི་དབང་སྟེ་བུམ་དབང་ལ་སོགས་པའི་དབང་བཞི་རྫོགས་པར་བསྐུར་བས
སྒོ་གསུམ་གྱི་སྡིག་པའི་དྲི་མ་ཀུན་རྣམ་པར་དག་པའི་བདག་ཉིད་དུ་གྱུར་པ་དེ་ནི་མཆོག་
ཐུན་གྱི་དངོས་གྲུབ་འགྲུབ་པའི་སྐལ་ལྡན་དུ་འགྱུར་རོ། །ཞེས་པའོ། །འདིས་ནི་དབང་
དུས་སུ་ཁས་བླངས་པའི་དམ་ཚིག་དང་སྡོམ་པ་རྣམས་བསྲུང་བས་གཞིར་བྱས། ཟབ་
ལམ་རིམ་གཉིས་ཀྱི་རྣལ་འབྱོར་ལ་ཚུལ་བཞིན་བསླབས་ན་སྙིགས་དུས་ཀྱི་ཚེ་ཐུང་
གཅིག་ལའང་གྲུབ་པའི་གོ་འཕང་ཐོབ་པར་ནུས་སོ། །ཞེས་ཤུགས་ཀྱིས་བསྟན་པའང་
ཡིན་ཏེ། སྤྲོས་པས་ཆོག་གོ་
།གཉིས་པ་ནི། །རྩ་བ་ལས།
དང་པོའི་སངས་རྒྱུས་རྒྱུད་ཆེན་ལས། །
རབ་ཏུ་འབད་པས་བཀག་པའི་ཕྱིར། །
གསང་བ་ཤེས་རབུ་དབང་བསྐུར་ནི། །
ཚངས་པར་སྤྱོད་པས་བླང་མི་བྱ། །
གལ་ཏེ་དབང་བསྐུར་དེ་འཛིན་ན། །
ཚངས་སྤྱོད་དཀའ་ཐུབ་ལ་གནས་པས། །
བཀག་པ་སྤྱད་པར ར་གྱུར་པའི་ཕྱིར། །
.དཀུའ་ཐུབ་སྡོམ་པ་དེ་ཉམས་ཏེ། །
བརྟུལ་ཞུགས་ཅན་དེ་ཕམ་པ་ཡི། །



ལྟུང་བ་དག་ནི་འབྱུང་འགྱུར་ཞིང་། །
དེ་ནི་ངན་སོང་ངེས་ལྟུང་བས། །
གྲུབ་པ་ནམ་ཡང་ཡོད་མ་ཡིན། །
ཞེས་པ་སྟེ། འོན་ཏེ་ཚངས་པར་སྤྱོད་པས་ནི་གསང་བ་དང་ཤེར་དབང་གཉིས་དངོས་
སུ་བླང་བར་མི་བྱ་སྟེ། དང་པོའི་སངས་རྒྱས་དཔལ་དུས་ཀྱི་འཁོར་ལོའི་རྒྱུད་ཆེན་
པོ་ལས་རབ་ཏུ་འབད་པས་བཀག་པའི་ཕྱིར་རོ། །དགག་བྱ་ཅི་ཞིག་གཟིགས་ནས
བཀག་ཅེ་ན། གལ་ཏེ་དབང་བསྐུར་དེ་གཉིས་དངོས་སུ་འཛིན་ཅིང་བླངས་ནི་ཚངས་
སྤྱོད་ཀྱི་དཀའ་ཐུབ་ལ་གནས་པས་སྟོན་པས་བཀག་པ་ཉིད་སྤྱད་པོར་གྱུར་པའི་ཕྱིར་
དཀའ་ཐུབ་ཀྱི་སྡོམ་པ་དེ་ཉམས་ནས་དེ་འདྲའི་བརྟུལ་ཞུགས་ཅན་དེ་ལ་ཕིམ་པོའི་ལྟུང་
བ་དག་ནི་འབྱུང་བར་འགྱུར་ཞིང་། དེའི་རྐྱེན་གྱིས་བརྟུལ་ཞུགས་ཅན་དེ་ནི་ངན་སོང་
དུ་ངེས་པར་ལྟུང་བས་གྲུབ་པའི་གོ་འཕང་ནམ་ཡང་ཡོད་པ་མ་ཡིན་ནོ་སྙམ་དུ་དགོངས་
ནས་སོ། །ཤེར་དབང་དངོས་སུ་བླངས་ན་ཕམ་པ་འབྱུང་བ་དེ་ལྟར་ཡང་། གསང་
བ་འཛིན་པ་ཙམ་གྱིས་ཕམ་པ་འབྱུང་བ་མིན་ལ། འོན་ཏེ་རྐྱེན་མ་ཚང་བས་དེ་དངོས་
སུ་བླངས་ན་ཉེས་པ་འབྱུང་བར་ནི་གདོན་མི་ཟའོ། །སྔགས་མཐུ་ཉིད་ལས་ཞེས་པ་
མན་ཆད་ཁུ་སྟོན་སོགས་ཀྱིས་དྲི་བ་ཞུས་པའི་ལན་ཡིན་པར་གྲགས་ཆེ་ཡང་འཐད་སྙམ་
པ་མེད་དེ། གང་གིས་ཤེ་ན། ཁུ་སྟོན་སོགས་དང་མ་མཇལ་བའི་སྔོན་རོལ་ཉིད་ནས་
ལམ་སྒྲོན་མཛད་ཟིན་པའི་ཕྱིར། རྟགས་ལོ་རྒྱུས་ཆེན་པོས་གྲུབ་བོ། །དེ་དག་གི་དྲི་
བ་ནི། རྡོ་རྗེ་སློབ་དཔོན་གྱི་དབང་མ་ཐོབ་པར་རྒྱུད་འཆང་དུ་རུང་ངམ་མི་རུང་། ཚངས་
པར་སྤྱོད་པས་དབང་གོང་མ་བླང་དུ་རུང་ངམ་མི་རུང་བྱ་བ་སོགས་སོ། ༈ །གསུམ་
པ་ནི། །རྩ་བ་ལས། །
རྒྱུད་ཀུན་ཉན་དང་འཆད་པ་དང་། །



༣༦
སྦྱིན་སྲེག་མཆོས་སྦྱིན་སོགས་བྱེད་པ། །
སློབ་དཔོན་དབང་བསྐུར་བརྙེས་འགྱུར་ཞིང་། །
དེ་ཉིད་རིག་ལ་ཉེས་པ་མེད། །
ཅེས་པ་སྟེ། སྦྱིན་སྲེག་དང་མཆོད་སྦྱིན་སོགས་སྔགས་ཀྱི་ལས་ཁ་ཚར་བྱེད་པ་ལའང་
དབང་གོང་མ་ཐོབ་དགོས་སམ་མི་དགོས་ཇི་ལྟར་སྙམ་ན། མི་དགོས་ཏེ། སློབ་དཔོན་
གྱི་དབང་བསྐུར་ཙམ་ཐོབ་ལ། དེ་ཉིད་བཅུ་རིག་པའི་ཡོན་ཏན་ཙམ་དང་ལྡན་ན་ལས་ .
དེ་དག་བྱེད་པ་ལ་ཉེས་པ་མེད་པའི་ཕྱིར། ༈ །གསུམ་པ་དེ་དག་གི་ཞོར་ལ་བྱུང་
བ་ནི། ལམ་སྒྲོན་གྱི་དོན་འགྲེལ་ཟླ་དང་བྲལ་བ་ནི་བྱང་ཆུབ་ལམ་རིམ་ཆེ་བ་ཉིད་ཡིན་
པས་དེ་ནས་གང་བཤད་པ་ལྟར་ཉམས་སུ་བླངས་པས་རྔོ་ཐོགས་ན་ལམ་སྒྲོན་རྒྱུད་ལ་
སྦྱར་ནས་ཇི་ལྟར་ཉམས་སུ་ལེན་ལུགས་ཟུར་དུ་རྩད་གཅོད་མི་དགོས་སོ། ༈ །གསུམ་
པ་ཐ་མར་དགེ་བ་མཇུག་གི་དོན་ལ་གཉིས། མཛད་པ་པོ་གང་གིས་མཛད་པ་དང་།
ལོ་པཎ་གང་གིས་བསྒྱུར་བའོ། །དང་པོ་ནི། རྩ་བ་ལས།
གནས་བརྟན་མར་མེ་མཛད་དཔལ་གྱིས། །
མདོ་སོགས་ཆོས་ལས་བཤད་མཐོང་བས། །
བྱང་ཆུབ་འོད་ཀྱིས་གསོལ་བཏབ་ནས། །
བྱང་ཆུབ་ལམ་བཤད་མདོར་བསྡུས་བྱས། །
བྱང་ཆུབ་ལམ་གྱི་སྒྲོན་མ་སློབ་དཔོན་ཆེན་པོ་དཔལ་མར་མེ་མཛད་ཡེ་ཤེས་ཀྱིས་མཛད་
པ་རྫོགས་སོ། །ཞེས་པ་སྟེ། མཐའི་བྱས་ཞེས་པ་བཤད་གཞིའོ། །གང་ཟག་སུས་ཤེ་
ན༑ ༑གནས་བརྟན་མར་མེ་མཛད་ཡེ་ཤེས་དཔལ་བཟང་པོས་སོ། །རྒྱུ་གང་ལས་
ཤེ་ན། །མདོ་སྔགས་ཀྱི་ཆོས་ལས་རྒྱ་ཆེར་བཤད་པའི་གནད་རྣམས་ཤེས་རབ་ཀྱི་མིག་
གིས་མཐོང་བ་ལས་སོ། །གང་གི་ཆེད་དུ་ཞེ་ན། བྱང་ཆུབ་འོད་ཀྱིས་གསོལ་



༣༧
བ་བཏབ་པས་དེའི་ཆེད་དུའོ། །ངོ་བོ་གང་ཞིག་བྱས་ཤེ་ན། བྱང་ཆུབ་ཏུ་བགྲོད་པའི་
ལམ་གྱི་བཤད་པའོ། །ཚུལ་ཇི་ལྟར་བྱས་ཤེ་ན། ཚིག་མདོར་བསྡུས་པའི་ཚུལ་གྱིས་
སོ༑ ༑ཞེས་པ་སྟེ། ཚིག་ལྷག་མ་ནི་བཀླགས་པ་ཙམ་གྱིས་གོ་ནུས་སོ། ༈ །གཉིས་
པ་ནི། རྒྱ་གར་གྱི་མཁན་པོ་དཱི་བཾ་ཀཱ་ར་ཤྲཱི་ཛྙཱ་ན་དང་། བོད་ཀྱི་ལོ་ཙྪ་བ་དགེ་སློང་
དགེ་བའི་བློ་གྲོས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། །ཞེས་པ་སྟེ། དོན་
གོ་བར་ཟད་དོ། ༈ །འདིར་སྨྲས་པ། བློ་ལྡན་བློ་ཡི་མུན་སེལ་ལམ་གྱི་སྒྲོན། །མི་
གཟུགས་མི་ཡི་ཐ་ཤལ་ལམ་མིང་པས། །སྤྲོས་བཤད་སྤྲོས་པ་དོར་ནས་བཀྲལ་ལགས་
མོད༑ ༑ནོར་ན་ནོར་རོ་ཅོག་གང་མཁས་ལ་འཆགས། །བརྒྱུད་ཁྲི་བཞི་སྟོང་ཆོས་
ཀྱི་གནད་རྣམས་ཀུན། །དང་པོའི་ལས་ཅན་གྱིས་ཀྱང་རང་རྒྱུད་ལ། །སྦྱར་ནས་
ཇི་ལྟར་ཉམས་སུ་བླང་བའི་ཚུལ། །གསལ་བར་སྟོན་པ་འདི་ལས་གཞན་ན་གང་། །ཀུན་
གོ་གཅིག་ཆོད་གདམས་ཟབ་དབང་གི་རྒྱལ། །འདི་དང་མཇལ་ཡང་ཉམས་སུ་མ་
བླངས་ན། །རིན་ཆེན་གླིང་ནས་ལག་སྟོང་ལྡོག་ལས་ཀྱང་། །ཆེས་ཆེར་ཕངས་པ་
མིན་རྣམ་མནོ་བསམ་ཐོངས། །ཚེ་འདིའི་ཕུན་ཚོགས་ཀུན་དང་ཁ་བྲལ་ནས། །རང་
ཉིད་གཅིག་པུ་འཇིག་རྟེན་ཕ་རོལ་དུ། །འགྲོ་ཚེ་ཆོས་ལས་གཞན་གྱིས་མི་ཕན་ན། །དོན་
མེད་འཇིག་རྟེན་བྱ་བས་ཅི་རང་བྱེད། །ཐོག་མེད་དུས་ནས་ཁམས་གསུམ་འཁོར་
བ་འདིར། །འཁྱམས་ཏེ་ངན་ཆུའི་སྡུག་བསྔལ་དེ་ཙམ་ཞིག །མྱངས་སུ་ཟིན་ཀྱང་
ད་དུང་མྱོང་འགྱུར་བའི། །ངང་ཚུལ་བསམས་ན་སྙིང་ཡང་འགས་པའི་འོས། །དེ་
ཕྱིར་ད་ནི་སྙིང་ཁོང་རུས་གཏིང་ནས། །བསྒྲིམས་ཏེ་གདམས་པའི་ཉིང་ཁུ་འདི་ལྟ་
བུ༑ ༑ཉམས་སུ་བླངས་ནས་དམའ་མཐའ་འཆི་ཁ་རུ། །མི་འགྱོད་ཙམ་ཞིག་མི་
བྱེད་ཐབས་མེད་དོ། །ཚུལ་འདིར་འབད་ལས་བྱུང་བའི་དགེ་ཚོགས་དེས། །བདག་
གཞན་ས་ལམ་བགྲོད་པ་མཐར་ཕྱིན་ཏེ། །སྐུ་གསུམ་ནོར་བུའི་ཕོ་བྲང་ཉམས་དགའ་



༣5
བར༑ ༑རིང་མིན་བདེ་བླག་ཉིད་དུ་སོན་གྱུར་ཅིག །ཅེས་དེ་ལྟར་ལམ་སྒྲོན་གྱི་
འགྲེལ་པ་ཡིད་ཀྱི་སྟེགས་བུ་ཞེས་བྱ་བ་འདི་ཡང་མདོ་སྨད་ཨ་མདོ་བ་མང་ཐོས་བསྟན་
ཁོ་ལགས་ནས་ནན་ཏན་གྱིས་བསྐུལ་མ་མཛད་པའི་ངོར་ཆོས་སྨྲ་བ་ངག་དབང་ཕུན་
ཚོགས་སུ་འབོད་པས། བོད་རབ་བྱུང་བཅུ་བདུན་དཔལ་གདོང་ཞེས་པ་ཆུ་བྱ་ལོའི་
ཧོར་ཟླ་དྲུག་པའི་ཚེས་ཉེར་གསུམ་དང་། སྤྱི་ལོ་ ༡༩༩ཉ/༨/༡༠ ཉིན་བོད་ལྗོངས་
དཔལ་ལྡན་འབྲས་སྤུངས་སུ་སྦྱར་བ་སྟེ། ཡི་གེ་པ་ནི་སློབ་བུ་དགེ་སློང་བློ་བཟང་དབང་
ཕྱུག་ནས་བགྱིས་པའོ།། །།དགེ་ལེགས་འཕེལ།། །།



III
༄༅། །བཀའ་གདམས་དགེ་བཤེས་གླང་རི་ཐང་པས་
མཛད་པའི་བློ་སྦྱོང་ཚིག་བརྒྱད་མའི་རྩ་གཞུང་
གི་འགྲེལ་མཛད་ཐུའུ་བཀྭན་བློ་བཟང་ཆོས་
ཀྱི་ཉི་མའི་རྣམ་ཐར་མདོར་བསྡུས་
བཞུགས་སོ། །
༄༅། །ཐུའུ་བཀྭན་བློ་བཟང་ཆོས་ཀྱི་ཉི་མ་ནི་ཨ་མདོ་ཕོ་རོད་ཀྱི་སའི་ཆར་གནས་
ལུང་ཀྲུ་སྡེ་བཞི། །རུས་ནི་བོད་ཀྱི་རུས་ཆེན་བྲ་འབྲུ་ལྡོང་གསུམ་ལས་བྲ་ཡིན་ཏེ་ཡབ་
སྐྱབས་རྒྱལ་དང་། ཡུམ་བཟའ་ཆོས་མཚོ་སྐྱིད་གཉིས་ཀྱི་སྲས་སུ་རབ་བྱུང་བཅུ་གཉིས་
མེ་སྤྲུལ་ ༡༧༣༧ ལོའི་ཧོར་ཟླ་ ༡༡ ཚེས་ ༧ ལ་འཁྲུངས། དགུང་ལོ་དྲུག་ལ་
དགོན་ལུང་གདན་སར་ཕེབས། དགུང་ལོ་དགུ་ལ་སུམ་པ་མཁན་ཆེན་ཡེ་ཤེས་དཔལ་
འབྱོར་དྲུང་ནས་རབ་བྱུང་གི་སྡོམ་པ་བཞེས། །དགུང་ལོ་བརྒྱད་ལ་དམ་པ་མང་པོའི་
རྣམ་ཐར་བཞིན་ཟླ་བཤོལ་སོ་སོར་བྱས་པས་ཉི་ཤུ་ལོན་པར་རྩིས་ཆོག་པ་བཀའ་ཁྲོལ་
བས་སུམ་པ་མཁན་ཆེན་མདུན་ནས་བསྙེན་རྫོགས་སྡོམ་པ་བཞེས། །དགུང་ལོ་བཅུ་
དགུ་ལ་དབུས་གཙང་དུ་བྱོན། འབྲས་སྒོ་མང་གི་ཆོས་སྒོར་ཞུགས་ཏེ་གཞུང་གོང་འོག་
ལ་གསན་བསམ་མཛད། དགུང་ལོ་ཉེར་ལྔ་ལ་མདོ་སྨད་དུ་ཕེབས། ཆོས་སྡེ་བྱ་ཁྱུང་
དང་སྐུ་འབུམ་གཉིས་ཀྱི་ཁྲིར་བཞུགས། དགུང་ལོ་རེ་ལྔ་ ༡༨༠༡ ལོ་གྲུབ་མཐའ་
ཤེལ་དཀར་མེ་ལོང་བརྩམས། དགོན་སྡེ་དུ་མ་ཕྱག་བཏབ། རླབས་ཆེན་གྱི་རྟེན་བཞེངས་
མང་པོ་གནང་། རིས་མེད་ཀྱི་བསྟནཔའི་བྱ་བ་རྒྱ་ཆེར་མཛད། དགུང་ལོ་རེ་དྲུག་
སྟེ་ཆུ་ཁྱི་ ༡༨༠༢ ལོ་ལ་སྐུ་གཤེགས། །



༣༩
། །བཀའ་གདམས་དགེ་བཤེས་གླང་རི་ཐང་པས་
མཛད་པའི་བློ་སྦྱོང་ཚིག་བརྒྱད་མ་
བཞུགས་སོ། །
༈ ན་མོ་གུ་རུ་བོ་དྷི་ཙིཏྟ་བོ་དྷི་སཏྭ་ཡ། རྒྱལ་བ་མ་ལུས་གཤེགས་པའི་ལམ། རྒྱལ་
སྲས་རྣམས་ཀྱི་རྒྱུན་བཟང་པོ། །རྒྱལ་བའི་དམ་ཆོས་སྙིང་པོ་མཆོག །རྒྱལ་བའི་ལེགས་
བསྔགས་བྱང་སེམས་དང་། །རྒྱལ་དང་རྒྱལ་སྲས་བཅས་བཏུད་ནས། །ཐེག་ཆེན་
ཐེག་པར་མོས་རྣམས་ལ། །བདག་གིས་བདག་གཞན་བརྗེ་ཚུལ་གྱི། །བློ་སྦྱོང་བློ་
བཟང་ལུགས་བཞིན་བཤད། །ཇི་ལྟ་ཇི་སྙེད་ཇི་བཞིན་གཟིགས་པ་ཡི། །རྒྱལ་དང་
རྒྱལ་སྲས་རྒྱལ་གསུངོས་ལ་མོས་ཤིང་། །དེ་དང་དེ་རྒྱུ་དེ་སྒྲུབ་དེའི་གོ་འཕང་། །ཐོབ་
འདོད་ཐོབ་བརྩོན་ཐོབ་སྐལ་ཅན་དག་ཉོན། །འདིར་ཀུན་རྫོབ་དང་དོན་དམ་པའི་བྱང་
ཆུབ་ཀྱི་སེམས་རིན་པོ་ཆེ་རྣམ་པ་གཉིས་ལ་བློ་སྦྱོང་བའི་མན་ངག་ཚིགས་སུ་བཅད་
པ་བརྒྱུད་དུ་བསྡུས་ནས་བསྟན་པ། ཡོངས་ཀྱི་དགེ་བའི་བཤེས་གཉེན་དམ་པ་པོ་ཏོ་
བ་རིན་ཆེན་གསལ་གྱི་ཐུགས་སྲས་བརྒྱད་ཀྱི་ནང་ཚན་བྱང་ཆུབ་ཀྱི་སེམས་བདག་
གཞན་བརྗེ་བའི་བཀའ་བབས་གླང་རི་ཐང་པ་རྡོ་རྗེ་སེང་གེ་ཞེས་བྱ་བས་མཛད་པ་འདི་
ཉིད་ཉམས་སུ་ལེན་པའི་ཚུལ་ལ། སྦྱོར་དངོས་མཇུག་གསུམ་ལས། དང་པོ་ནི། བདེ་
བའི་སྟན་ལ་འཁོད་ནས་དགེ་སེམས་ཀྱི་ངང་ནས་བཤེས་གཉེན་བསྟེན་ཚུལ་ནས་བཟུང་།
ལས་འབྲས་ཀྱི་བར་དུ་རྒྱས་བསྡུས་གང་རུང་བཤར་སྒོམ་བྱས་ལ། དེ་ནས་འགྲོ་བ་
འདི་ཐམས་ཅད་བདག་གི་མ་མ་བྱས་པ་གཅིག་ཀྱང་མེད། མ་བྱས་པ་གྲངས་ཀྱིས་
མི་ཆོད། མ་བྱས་རེས་ཀྱིས་ཚེ་འདིའི་མ་བཞིན་དྲིན་གྱིས་བསྐྱངས་པ་ཤ་སྟག་ཡིན།



ད་ལྟ་འདི་རྣམས་སྡུག་བསྔལ་དངོས་དང་དེའི་རྒྱུ་ལ་སྤྱོད་ཅིང་བདེ་བའི་གོ་སྐབས་ནི་
སྐད་ཅིག་ཀྱང་མེད། མའི་སྡུག་བསྔལ་བུས་མི་སེལ་ན་གཞན་སུས་སེལ། དེས་ན་
དེ་དག་སྡུག་བསྔལ་ལས་གྲོལ་བའི་ཁུར་དེ་ང་ལ་བབས་ནའང་ད་ལྟ་སེམས་ཅན་གཅིག་
ཙམ་གྲོལ་བའི་ནུས་པ་ཡང་མི་འདུག །སངས་རྒྱས་ཀྱི་གོ་འཕང་ཐོབ་ན་འོད་ཟེར་
རེས་ཀྱང་སེམས་ཅན་དཔག་མེད་སྨིན་ནུས་པ་ཡིན་པས་ན། བདག་གིས་མ་འདི་རྣམས་
སྡུག་བསྔལ་དང་བྲལ་ཞིང་བདེ་བ་མཆོག་ལ་འགོད་པའི་ཕྱིར་དུ་སངས་རྒྱས་ཀྱི་གོ་
འཕང་རིན་པོ་ཆེ་བསྒྲུབ་པར་བྱ། དེ་ཡང་རྒྱུ་མེད་རྐྱེན་མེད་དུ་མི་འབྱུང་བས་དེའི་
རྒྱུ་ལ་འབད་དགོས། །དེའི་རྒྱུའི་གཙོ་བོ་ཡང་བྱང་ཆུབ་ཀྱི་སེམས་རིན་པོ་ཆེ་གཉིས་
པོ་ཡིན་པས་ན། བདག་གིས་སེམས་དེ་སྦྱོང་བའི་གདམས་པ་ཟབ་མོ་ཉམས་སུ་བླང་
བར་བྱའོ་སྙམ་དུ་སེམས་བསྐྱེད་ལ། དེ་ནས་བླ་མའི་རྣལ་འབྱོར་བསྒོམ་པ་ནི། མདུན་
གྱི་ནམ་མཁའ་པད་ཟླའི་གདན་ལ་རྩ་བའི་བླ་མ་དང་དབྱེར་མེད་པའི་སྤྲུལ་སྐུ་འོད་དཔག་
མེད་འཁོར་སྤྱན་རས་གཟིགས་དང་ཕྱག་རྡོར་གཉིས་ཀྱིས་གཙོ་བྱས། སངས་རྒྱས་
བྱང་སེམས་བསྟན་སྲུང་ཡེ་ཤེས་པའི་ཚོགས་དཔག་ཏུ་མེད་པས་བསྐོར་བ། དེ་དག་
གི་གནས་གསུམ་དུ་ཡི་གེ་གསུམ་གྱིས་མཚན་པའི་ཧཱུྃ་གྱི་འོད་ཟེར་གྱིས་ཡེ་ཤེས་པ་སྤྱན་
དྲངས་ནས་ཐིམ་པར་བསམས་ལ། བླ་མ་འོད་དཔག་མེད་ལ་ཕྱག་འཚལ་ལོ། །དངོས་
བཤམས་ཡིད་སྤྲུལ་མཆོད་ཚོགས་མ་ལུས་འབུལ། །བཅས་རང་ཁ་ན་མ་ཐོ་སོ་སོར་
བཤགས༑ ༑རང་གཞན་དགེ་བ་རྣམས་ལ་རྗེས་ཡི་རང་། འཁོར་བ་མ་སྟོང་བར་
དུ་ལེགས་བཞུགས་ནས། །འགྲོ་ལ་ཆོས་འཁོར་མ་ལུས་བསྐོར་དུ་གསོལ། དགེ་བ་
བྱང་ཆུབ་སེམས་གཉིས་ཡོངས་སྨིན་ནས། མ་གྱུར་དོན་དུ་སངས་རྒྱས་ཐོབ་ཕྱིར་
བསྔོ་༑ ༑བླ་མ་རིན་པོ་ཆེས་བདག་དང་མ་སེམས་ཅན་ཐམས་ཅད་ཀྱི་བློ་ཆོས་སུ་འགྲོ་
བར་བྱིན་གྱིས་བརླབ་ཏུ་གསོལ། །ཆོས་ལམ་དུ་འགྲོ་བར་བྱིན་གྱིས་བརླབ་ཏུ་གསོལ།



ལམ་ལ་བར་ཆད་མི་འབྱུང་བར་བྱིན་གྱིས་བརླབ་ཏུ་གསོལ། ཕྱིན་ཅི་ལོག་གི་བློ་སྣ་
ཐམས་ཅད་རང་རྒྱུད་ལ་འགོག་པར་བྱིན་གྱིས་བརླབ་ཏུ་གསོལ། ཕྱིན་ཅི་མ་ལོག་
པའི་བློ་སྣ་མཐའ་དག་རང་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། ཁྱད་པར་
དུ་བྱམས་སྙིང་རྗེ་བྱང་ཆུབ་ཀྱི་སེམས་རིན་པོ་ཆེ་འབྱོངས་པར་བྱིན་གྱིས་བརླབ་ཏུ་
གསོལ༑ ༑ཞེས་གསོལ་བ་བཏབ་པས། འཁོར་ཐམས་ཅད་འོད་དུ་ཞུ་ནས་གཙོ་བོ་
ལ་ཐིམ། གཙོ་བོ་ཡང་དགྱེས་བཞིན་གདན་དང་བཅས་པ་རང་གི་སྤྱི་བོར་བྱོན་ནས་
བཞུགས་པར་བསམས་ལ། །ཡན་ལག་བདུན་པ་དང་གསོལ་འདེབས་མདོར་བསྡུས་
བྱ༑ ༑དེ་དག་ནི་སྔོན་འགྲོ་སྦྱོར་བའི་རིམ་པའོ། །གཉིས་པ་དངོས་གཞི་བྱང་ཆུབ་
ཀྱི་སེམས་ཇི་ལྟར་སྦྱོང་བའི་རིམ་པ་ནི་འདི་ལྟར་བསམ་པར་བྱ་སྟེ། །རྩ་བ་ལས།
བདག་གི་སེམས་ཅན་ཐམས་ཅད་ལ། །
ཡིད་བཞིན་ནོར་བུ་ལས་ལྷག་པའི། །
དོན་མཆོག་སྒྲུབ་པའི་བསམ་པ་ཡིས། །
རྟག་ཏུ་གཅེས་པར་འཛིན་པར་ཤོག །
ཅེས་གསུངས། བདག་གི་སྤྱིར་སེམས་ཅན་དགྲ་གཉེན་བར་མར་སྣང་བ་རིས་མེད་
པ་ཐམས་ཅད་ལ་བྱམས་པ་དང་སྙིང་རྗེས་དྲངས་པའི་བྱང་ཆུབ་ཀྱི་སེམས་བསྒོམ་ནུས་
ན་དཔེ་ཡིད་བཞིན་ནོར་བུ་ལ་གསོལ་བ་བཏབ་པ་ལས་ཀྱང་ལྷག་པའི། །དོན་མཆོག་
ཏུ་གྱུར་པ་མཐོ་རིས་དང་ཐར་པ་དང་ཐམས་ཅད་མཁྱེན་པའི་བདེ་བ་ཇི་སྙེད་པ་རྣམས་
མ་ལུས་པ་རང་གཞན་ཀུན་གྱི་རྒྱུད་ལ་སྒྲུབ་པར་ནུས་པའི་ངེས་ཤེས་ཀྱི་བསམ་པ་བརྟན་
པོ་ཡིས་ཀུན་ནས་བསླངས་ཏེ་སྦྱོར་བ་དུས་རྟག་ཏུ་སེམས་ཅན་དེ་རྣམས་ཉིད་ལ་ཤིན་
ཏུ་གཅེས་པར་འཛིན་ཅིང་ཕན་པ་བསྒྲུབ་པར་ཤོག །དེ་ལྟར་བྱེད་ནུས་པར་བླ་མ་འོད་
དཔག་མེད་ཀྱིས་བྱིན་གྱིས་བརླབ་ཏུ་གསོལ། །སྤྱི་བོས་བླ་མའི་གནས་གསུམ་ལས་



༤༣
བདུད་རྩི་འོད་ཟེར་དཔག་ཏུ་མེད་པ་བབས། རང་གི་སྤྱི་གཙུག་ནས་ཞུགས། ལུས་
ཐམས་ཅད་དང་། སྡིག་སྒྲིབ་དང་གཞན་གཅེས་འཛིན་གྱི་གེགས་བྱེད་སྦྱངས། ཚེ་
བསོད་ནམས་ཡོན་ཏན་ཐམས་ཅད་དང་། ཁྱད་པར་གཞན་གཅེས་འཛིན་བཅོས་མིན་
སྐྱེས་རྣམ་པའི་མོས་གུས་བྱ། བདུད་རྩི་འབེབ་སྦྱང་འདི་འོག་མ་ལ་ཡང་སྦྱར། །རྩ་
བ་ལས།
གང་དུ་སུ་དང་འགྲོགས་པའི་ཚེའང་། །
བདག་ཉིད་ཀུན་ལས་དམན་ལྟ་ཞིང་། །
གཞན་ལ་བསམ་པ་ཐག་པ་ཡིས། །
རང་ལས་མཆོག་ཏུ་འཛིན་པར་ཤོག །
ཅེས་གསུངས། བྱེ་བྲག་ཏུ་ཕ་རོལ་གྱི་རྐྱེན་ལ་ལྟོས་ནས་རང་ཡུལ་དེ་ལ་མ་འཐུལ་
པ་སོགས་ཀྱི་ཉེས་པ་འབྱུང་ཉེ་བའི་གནས་གང་དུ་དེ་འདྲ་བའི་གྲོགས་སུ་ལྟ་བུ་དང་
འགྲོགས་པའི་ཚེའང་། དེ་དག་ལ་མ་འཐུལ་པ་སོགས་ཀྱི་ཉེས་པ་མི་འབྱུང་བའི་ཐབས་
སུ་བདག་ཉིད་རང་གི་གྲོགས་ལ་སོགས་པ་སེམས་ཅན་ཀུན་ལས་ཡོན་ཏན་གྱི་ཆ་དམན་
པར་བལྟ་ཞིང་།. གྲོགས་ལ་སོགས་པའི་སེམས་ཅན་གཞན་ལ་ཁའི་མཛེས་མཛེས་
ཙམ་མིན་པར་བསམ་པ་ཐག་པ་ཡིས། ཡོན་ཏན་གྱི་ཆ་ནས་རང་ལས་སེམས་ཅན་
གཞན་ཉིད་མཆོག་ཏུ་འཛིན་པས་མ་གུས་པ་སྤངས་ཤིང་གུས་པར་བྱེད་པར་ག །དེ་
ལྟར་བྱེད་ནུས་པར་བླ་མ་འོད་དཔག་མེད་ཀྱིས་བྱིན་གྱིས་བརླབ་ཏུ་གསོལ། རྩ་བ་
ལས༔
སྤྱོད་ལམ་ཀུན་ཏུ་རང་རྒྱུད་ལ། །
རྟོག་ཅིང་ཉོན་མོངས་སྐྱེས་མ་ཐག
བདག་གཞན་མ་རུངས་བྱེད་པས་ན། །



བཙན་ཐབས་གདོང་ནས་ལྡོག་པར་ཤོག །
ཅེས་གསུངས། དེ་ལྟར་ཡོང་བར་བྱེད་པ་ལ་འགྲོ་འཆག་ཉལ་འདུག་གི་སྤྱོད་ལམ་
ཀུན་ཏུ་དྲན་པ་དང་ཤེས་བཞིན་གྱིས་རང་གི་རྒྱུད་ལ། རང་གིས་རྟོག་ཅིང་ནམ་ཉོན་
མོངས་པ་དུག་གསུམ་གང་རུང་གི་རྟོག་པ་སྐྱེས་པ་ན་དེ་མ་ཐག་ཏུ། ཉོན་མོངས་པ་
འདིས་བདག་གཞན་ཐམས་ཅད་སྔར་ཡང་མ་རུངས་པར་བྱས་ཤིང་ད་དུང་ཡང་བྱེད་
པས་ན་དགྲ་དང་མཚུངས་པར་བལྟས་ནས། ཉོན་མོངས་པ་དེ་ཉིད་རང་བཞིན་མེད་
པར་ཤེས་པའི་ཤེས་རབ་དང་བྱམས་པ་ལ་སོགས་པའི་ཐབས་ཀྱི་གཉེན་པོས་བཙན་
ཐབས་སུ་སྟེ། སྐྱེས་མ་ཐག་འཕེལ་དུ་མི་བཅུག་པར་གདོང་ནས་ལྡོག་ཅིང་མགོ་བརྡུང་
བྱེད་པར་ཤོག །དེ་ལྟར་བྱེད་ནུས་པར་བླ་མ་འོད་དཔག་མེད་ཀྱིས་བྱིན་གྱིས་བརླབ་
ཏུ་གསོལ། རྩ་བ་ལས།
རང་བཞིན་ངན་པའི་སེམས་ཅན་དང་། །
སྡིག་སྡུག་དྲག་པོས་ནོན་མཐོང་ཚེ། །
རིན་ཆེན་གཏེར་དང་འཕྲད་པ་ལྟར། །
རྙེད་པར་དཀའ་བས་གཅེས་འཛིན་ཤོག །
ཅེས་གསུངས། དུག་གསུམ་གང་རུང་གི་ཀུན་དཀྲིས་ཆེ་བས་རང་གི་རང་བཞིན་ངན་
པའི་སེམས་ཅན་གྱི་རིགས་གང་སུ་ཡང་རུང་བ་དང་། རྒྱུ་མཚམས་མེད་ལྔ་ལ་སོགས་
པའི་སྡིག་པ་དྲག་པོ་སྦྱོང་བའམ། འབྲས་བུ་མཛེ་ནད་ལྟ་བུའི་སྡུག་བསྔལ་དྲག་པོས་
ནོན་ནས་འདུག་པ་མཐོང་བའི་ཚེ། སེམས་ཅན་དེ་འདྲ་བ་དེ་བློས་མི་སྤོང་བར་བྱམས་ ་
པ་དང་སྙིང་རྗེའི་ཡུལ་དུ་བྱས་ན་རང་ཉིད་རིན་ཆེན་གྱི་གཏེར་དང་གཏུགས་ཀྱིས་འཕྲད་
པ་ན་གང་འདོད་ཀྱི་ལོངས་སྤྱོད་འབྱུང་བ་ལྟར། སེམས་ཅན་སྡིག་སྡུག་ཅན་དེ་སྙིང་
རྗེའི་ཡུལ་དུ་བྱས་པ་ལས་ཀྱང་རང་ལ་གནས་སྐབས་དང་མཐར་ཐུག་གི་བདེ་ལེགས་



ཐམས་ཅད་འབྱུང་ཡང་སྐྱེ་བོ་ཕལ་པ་ལ་དེ་འདྲ་བའི་བློ་སྐྱེ་བ་རྙེད་པར་དཀའ་བས།
བདག་གིས་ནི་དེ་དག་ལས་ཀྱང་ལྷག་པའི་བསམ་པ་ཅན་བྱང་ཆུབ་སེམས་དཔའ་
རྣམས་ཀྱི་རྗེས་སུ་བསླབས་ཏེ། སེམས་ཅན་གང་ཞིག་སྡིག་པའམ་སྡུག་བསྔལ་དྲག་
པོས་ནོན་པ་དེ་དག་བསམ་པས་རང་ལས་ཀྱང་གཅེས་པར་འཛིན་ཅིང་སྦྱོར་བས་ཕན་
པ་སྒྲུབ་པར་ཤོག །དེ་ལྟར་བྱེད་ནུས་པར་བླ་མ་འོད་དཔག་མེད་ཀྱིས་བྱིན་གྱིས་བརླབ་
ཏུ་གསོལ། །རྩ་བ་ལས།
བདག་ལ་གཞན་གྱི་ཕྲག་དོག་གིས། །
གཤེ་སྐུར་ལ་སོགས་མི་རིགས་པའི། །
གྱོང་ཁ་རང་གིས་ལེན་པ་དང༌། །
རྒྱལ་ཁ་གཞན་ལ་འབུལ་བར་ཤོག །
ཅེས་གསུངས། བདག་ལ་སྐྱེ་བོ་གཞན་གྱིས་ཕྲག་དོག་གིས་ཀུན་ནས་བསླངས་ཏེ།
མཉེས་པའི་ཁ་གཡོགས་ལྟ་བུའི་གཤེ་སྐུར་གཏོང་བ་ལ་སོགས་པ་མི་རིགས་པའི་བྱ་
བ་བྱེད་དུ་བྱུང་བའི་ཚེ། རང་གིས་ཉེས་མཉེས་གང་ཡིན་ཀྱང་དག་འཆབ་པར་མི་
བྱེད་པར་བདག་གི་ནོངས་པས་བཟོད་པར་གསོལ་ཞིང་གྱོང་ཁ་གང་ཡིན་པ་དེ་རང་
གིས་ལེན་པ་དང་། དེ་ཉིད་བདེན་པར་མཆི་ཞེས་རྒྱལ་ཁ་གང་ཡིན་པ་གཞན་གཤེ་
སྐུར་གཏོང་མཁན་དེ་ལ་བསམ་པ་ཐག་པ་ནས་འབུལ་བར་ཤོག །དེ་ལྟར་བྱེད་ནུས་
པར་བླ་མ་འོད་དཔག་མེད་ཀྱིས་བྱིན་གྱིས་བརླབ་ཏུ་གསོལ། རྩ་བ་ལས།
གང་ལ་བདག་གིས་ཕན་བཏགས་པའི། །
རེ་བ་ཆེ་བའི་འགའ་ཞིག་གིས། །
ཤིན་ཏུ་མི་རིགས་གནོད་བྱེད་ནའང་། །
བཤེས་གཉེན་དམ་པར་བལྟ་བར་ཤོག །



༤༥
J་ཕར་ལ་
ཅེས་གསུངས། སེམས་ཅན་གཞན་གང་སུ་ཡང་རུང་བ་ལ་སྔར་བདག་གིས་ཕར་
ཕན་བཏགས་པའི་རྒྱུ་མཚན་གྱིས། ད་ལྟ་ཚུར་རང་ལ་ཕན་ལན་འདོན་དུ་རེ་བ་ཆེ་
བའི་ཡུལ་འགའ་ཞིག་གིས་ཕན་ལན་མི་བྱེད་ཀྱི་ཁར་ཤིན་ཏུ་མི་རིགས་པའི་གནོད་པ་
བྱེད་དུ་བྱུང་ནའང་། དེ་ལ་ཡིད་ཆད་དང་འཁོན་འཛིན་མི་བསྐྱེད་པར་གནོད་བྱེད་
དེ་རང་རྒྱུད་ལ་བཟོད་པའི་ཕ་རོལ་ཏུ་ཕྱིན་པ་རྫོགས་པར་མཛད་པའི་དགེ་བའི་བཤེས་
གཉེན་དམ་པ་ཡིན་པར་བལྟ་བར་ཤོག །དེ་ལྟར་བྱེད་ནུས་པར་བླ་མ་འོད་དཔག་
མེད་ཀྱིས་བྱིན་གྱིས་བརླབ་ཏུ་གསོལ། རྩ་བ་ལས།
མདོར་ན་དངོས་སམ་བརྒྱུད་པ་ཡིས། །
ཕན་བདེ་མ་རྣམས་ཀུན་ལ་འབུལ། །
མ་ཡིས་གནོད་དང་སྡུག་བསྔལ་ཀུན། །
གསང་བས་བདག་ལ་ལེན་པར་ཤོག །
ཅེས་གསུངས། གཏོང་ལེན་གྱི་ཡུལ་དང་དངོས་པོ་དམིགས་ཀྱིས་བསལ་བ་དེ་རྣམས་
སུ་མ་ཟད་མདོར་ན་ཚེ་འདི་ཡི་དངོས་སམ་བརྒྱུད་པ་འཇིག་རྟེན་ཕྱི་མ་ཡིས་ཀྱང་།
གནས་སྐབས་སུ་ཕན་པ་དང་མཐར་ཐུག་བདེ་བའི་རྒྱུ་འབྲས་ཐམས་ཅད་མ་དྲིན་ཅན་
དུ་གྱུར་པའི་སེམས་ཅན་རིས་མེད་པ་རྣམས་ཀུན་ལ་བསམ་པ་ཐག་པས་ཕར་འབུལ་
ཞིང་༑ ༑ཇི་སྙེད་པའི་སེམས་ཅན་མར་གྱུར་པ་ཡིས་སྒོ་གསུམ་གྱི་ཐོག་ཏུ་འབབ་པའི་
ཚེ་འདིའི་གནོད་པ་དང་ཕྱི་མ་ཕན་ཆད་ཀྱི་སྡུག་བསྔལ་ཀུན། ད་ལྟ་དངོས་སུ་ལེན་
ར་མ་ནུས་ཀྱང་གསང་སྟེ་རང་གིས་སེམས་ཀྱིས་བལ
བསམ་པས་བདག་ལ་ཚུར་ལེན་
པར་ཤོག །དེ་ལྟར་བྱེད་ནུས་པར་བླ་མ་འོད་དཔག་མེད་ཀྱིས་བྱིན་གྱིས་བརླབ་ཏུ་
གསོལ༑ ༑རྩ་བ་ལས།
དེ་དག་ཀུན་ཀྱང་ཆོས་བརྒྱུད་ཀྱིས། །
པར་5



༤༦
རྟོག་པའི་དྲི་མས་མ་སྦགས་ཤིང་། །
ཆོས་
རྣམས་སྒྱུ་མའི་ཤེས་པ་ཡིས། །
ཞེན་པའི་འཆིང་བ་ལས་གྲོལ་ཤོག །
ཅེས་གསུངས། གོང་དུ་བཤད་པའི་ཉམས་ལེན་དེ་དག་ཀུན་ཀྱང་ཚེ་འདིའི་རྙེད་བཀུར་
དང་སྙན་གྲགས་སོགས་ཐོབ་ཕྱིར་དུ་རང་ཆོས་པར་རྫུ་བ་ལྟ་བུའི་ཆོས་བརྒྱུད་ཀྱི། །རྟོག་
པ་ངན་པའི་དྲི་མས་ནམ་དུ་ཡང་མ་སྦགས་ཤིང་། སྦྱིན་པ་སྦྱིན་བྱ་ལེན་པོ་གཏོང་པོ་
ལ་སོགས་པའི་ཆོས་རྣམས་སྒྱུ་མའི་དངོས་པོ་ལྟར་སྣང་ཡང་རང་བཞིན་མེད་པར་ཤེས་
པ་ཡིས་ཤེས་རབ་ཀྱིས་ཕྱི་ནང་གི་ཆོས་གང་ཡང་བདེན་དངོས་སུ་མ་གྲུབ་པ་ལ་བདེན་
པར་འཛིན་པའི་བློ་འཁྲུལ་བས་བདག་དང་བདག་གི་བར་ཞེན་པའི་རྟོག་པ་རང་གཞན་
འཁོར་བར་འཆིང་བར་བྱེད་པ་ལས་གྲོལ་ནས་བདག་མེད་ཀྱི་དོན་མངོན་སུམ་དུ་རྟོགས་
པར་ཤོག །དེ་ལྟར་བྱེད་ནུས་པར་བླ་མ་འོད་དཔག་མེད་ཀྱིས་བྱིན་གྱིས་བརླབ་ཏུ་
གསོལ༑ ༑གསུམ་པ་མཇུག་གི་ཆོ་ག་ནི། བླ་མ་རིན་པོ་ཆེ་བདག་དང་མ་སེམས་
ཅན་ཐམས་ཅད་ཀྱིས་ཁྱེད་ཀྱི་གོ་འཕང་རིན་པོ་ཆེ་མྱུར་དུ་ཐོབ་པར་བྱིན་གྱིས་བརླབ་
ཏུ་གསོལ། དེ་ལྟར་གསོལ་བ་བཏབ་པས། བླ་མ་དགྱེས་བཞིན་དུ་འོད་དུ་ཞུ་སྟེ་སྤྱི་
གཙུག་ནས་ཞུགས་སྙིང་གི་དབུས་སུ་བཞུགས། ཐུགས་ཀའི་ཧཱུཾ་ལས་འོད་ཟེར་འཕྲོས།
སེམས་ཅན་ཐམས་ཅད་ལ་ཕོག་པས་དེ་རྣམས་འོད་དབག་མེད་དུ་གྱུར་པར་བསམས་
ལ་བསྔོ་སྨོན་གྱིས་རྒྱས་གདབ་བོ། །སྨྲས་པ། གང་ཞིག་ཕན་འདོགས་ཟོལ་གྱིས་མགོ་
བསྐོར་ནས། །ཐར་མེད་གཏན་སྡུག་ལ་སྦྱོར་དགྲའི་དྭངས་མ། །བདག་འཛིན་ཞེས་
བྱ་སུས་ཀྱང་མ་ཐུལ་གང་། །སྐད་ཅིག་དྲུང་བྱིན་ཐབས་མཆོག་འདི་ཀོ་མཚར། །ཨེ་
མ་དབེན་པའི་སྨན་ལྗོངས་ཉམ་དགའ་རུ། །ཕྱག་དར་གོས་དང་བསོད་སྙོམས་ཟས་
ཙམ་ལ། །བསྟེན་ནས་འདི་འདྲའི་མན་ངག་ཉམས་བསྟར་ནས། །བདག་འཛིན་



འགོང་པོ་ཐུལ་བ་ནམ་ཡོང་ན། །མཛེས་མཛེས་མེ་ཏོག་དང་མཚུངས་ལང་ཚོ་འདི།
མྱུར་མྱུར་གློག་བཞིན་འཇིག་པའི་ཚུལ་རྟོགས་ཤིང་། །ཡང་ཡང་འཁོར་བར་འཁོར་
བའི་ངང་ཚུལ་ལ། །དུང་དུང་ངེས་འབྱུང་སྐྱེ་བ་ནམ་ཡོང་ན། །མང་མང་སྐྱེ་བར་
མང་མང་མ་བྱས་ཤིང་། །མང་མང་དྲིན་ཅན་མང་མང་འགྲོ་འདིའི་ཕྱིར། །མང་
མང་སེམས་བསྐྱེད་མང་མང་སྦྱོད་པ་ལ། །མང་མང་འབད་པ་མང་མང་ནམ་བསྟེན་
༑མ་བརྟགས་མ་དཔྱད་བདེན་བདེན་གྲུབ་གྲུབ་འདྲ། །རྟོགས་པས་རྟོགས་ཚེ་
མེད་མེད་སྟོང་སྟོང་པ། །མི་ཤེས་མི་སྒྲོལ་ཟབ་ཟབ་གསལ་གསལ་ལྟ། །བླུན་བླུན་
འཐོམ་འཐོམ་བདག་གིས་ནམ་རྟོགས་ན། །ཡིད་ཀྱི་རྡོ་ལ་དེ་ལྟའི་མདུན་མའི་རིས།
བྲིས་མོད་རི་མོའི་མར་མེར་མཚུངས་པས་སྐྱོ། །སླད་ནས་མཆོག་གསུམ་བྱིན་མཐུས་
འོད་ཟེར་གྱིས། །དེ་འབྲས་ཡིད་བཞིན་སྨིན་པར་ཤོག་ཅིག་གུ །ཡང་སྲིད་ཀུན་ཏུ་
དལ་འབྱོར་ཡོངས་འདུའི་ལྗོན། །ཡོན་ཏན་མེ་ཏོག་དཀར་པོ་སྟོང་འཆར་བ། །ལེགས་
ཐོབ་བདེར་གཤེགས་འཕྲིན་ལས་བྱེད་པོ་བཤེས། །མ་སྙིགས་དྭངས་བས་ཚུལ་བཞིན་
བསྟེན་པར་ཤོག །རྒྱུ་དང་འབྲས་བུའི་ཆོས་ཚུལ་ཉིན་མོའི་དབང་། །བརྩོན་པ་ཆེར་
འགྲུས་རྟ་ལྗང་གིས་དྲངས་ནས། །ཡིད་ལ་རྟག་ཉལ་རྨོངས་མུན་མཐར་བསྐྲད་དེ།
རྟོགས་བའི་པད་གཞོན་ཚལ་རིབ་འཛུམ་རྒོད་ཤོག །ཅེས་བློ་སྦྱོང་ཚིགས་བརྒྱུད་མའི་
འཁྲིད་ཡིག་གཅེས་འཛིན་གདོན་འཇོམས་བྱང་སེམས་ཆུ་རྒྱུན་ཞེས་བྱ་བ་འདི་ནི།
བཀའ་གདམས་གསར་རྙིང་གི་བསྟན་པ་ལ་མོས་པའི་བཙུན་པ་འཇམ་དབྱངས་དགྱེས་
བའི་གཞོན་ནུ་འཇིགས་བྲལ་སྨྲ་བའི་ཉི་མ་ཞེས་བྱ་བས་སྐྱེ་བོ་མཁས་པ་མཐའ་དག་
གི་བསྟི་གནས་དཔལ་ལྡན་འབྲས་དཀར་སྤུངས་པའི་ཆོས་གྲྭར་སྦྱར་བའོ། །



IV
༄༅། །འཇམ་མགོན་བླ་མ་ཙོང་ཁ་པ་ཆེན་པོས་མཛད་
པའི་ཡོན་ཏན་གཞིར་གྱུར་མའི་རྩ་གཞུང་གི་འགྲེལ་
མཛད་མཁས་དབང་ཆེན་པོ་ཀླུ་འབུམ་དགེ་
བཤེས་ཤེས་རབ་རྒྱ་མཚོའི་རྣམ་
ཐར་མདོར་བསྡུས་
བཞུགས་སོ། །
༄༅། །ཀླུ་འབུམ་དགེ་བཤེས་ཤེས་རབ་རྒྱ་མཚོ་ནི་མཚོ་སྔོན་རྡོ་སྦིས་གསེར་མུག་
ལྗོངས་ཀྱི་སའི་ཆར་གཏོགས་པ་རྡོར་གྲོང་པ་ཞེས་པའི་གྲོང་སྡེ་དེར་ཡབ་ལྷ་ལུང་སྐྱབས་
དང་༑ ༑ཡུམ་ལྷ་ལུང་སྐྱིད་གཉིས་ཀྱི་སྲས་སུ་རབ་བྱུང་བཅོ་ལྔ་པའི་ཤིང་ཕོ་སྤྲེལ་
༡༨༨༤ ལོ་ལ་སྐུ་འཁྲུངས། དགུང་ལོ་ལྔ་པའི་ཚེ་འབྲས་སྤུངས་སྒོ་མང་དགེ་བཤེས་
ལྷ་རམས་པ་ནོར་བུ་རིན་པོ་ཆེའི་དྲུང་ནས་རབ་བྱུང་དགེ་ཚུལ་གྱི་སྡོམ་པ་བཞེས། དགེ་
ལྡན་འཕེལ་རྒྱས་གླིང་གི་ཆོས་སྒོར་ཞུགས་ནས་ཡི་གེ་སྦྱོར་ཀློག་ལ་སྦྱངས་པ་ལེགས་
པར་མཛད། དགུང་ལོ་བཅུ་དྲུག་པའི་སྟོན་ཁར་ཆོས་སྡེ་ཆེན་པོ་བླ་བྲང་བཀྲ་ཤིས་འཁྱིལ་
གྱི་ཆོས་གྲྭར་ཞུགས་ཏེ་སློབ་གཉེར་ལ་བརྩོན་པ་ཆེན་པོ་མཛད། ཨ་ཁུ་གུང་ཐང་བློ་
གྲོས་དང་འཇམ་དབྱངས་བཞད་པ་སྐུ་ཕྲེང་བཞི་པ་སྐལ་བཟང་ཐུབ་བསྟན་དབང་ཕྱུག་
སོགས་མཁས་པ་མང་པོ་བསྟེན། ཨ་ཁུ་གུང་ཐང
་ཐང་བློ་གྲོས་ཚང་གི་མདུན་ནས་དགེ་
སློང་གི་སྡོམ་པ་མནོས། དགུང་ལོ་ཉེར་གཅིག་པར་ཁོང་དབུས་སུ་ཕེབས་ཏེ་འབྲས་
སྤུངས་སྒོ་མང་གྲྭ་ཚང་གི་ཆོས་སྒོར་ཞུགས་ཤིང་། མདོ་སྔགས་རིག་གནས་ཡོངས་
སུ་རྫོགས་པའི་མཁས་པའི་དབང་པོ་མཆོག་གྲུབ་དཀར་པོ་དང་བླ་མ་འབུལ་སྡུད་རིན་



V
པོ་ཆེ་བློ་བཟང་ཡེ་ཤེས་བསྟན་པའི་རྒྱལ་མཚན་སོགས་དགེ་བའི་བཤེས་གཉེན་བཅུ་
ཕྲག་གསུམ་ལྷག་སྤྱི་བོའི་ཅོད་པན་དུ་བསྟེན་ཏེ་རིག་པའི་གནས་མཐའ་དག་ལ་ཐོས་
བསམ་མཐར་ཕྱིན་པར་མཛད་ནས་འཆད་རྩོད་རྩོམ་གསུམ་གྱི་མཛད་པ་རྒྱ་ཆེར་སྤེལ།
དགུང་ལོ་སོ་གསུམ་གྱི་སྟེང་དམིགས་བསལ་གྱི་ལྷ་རམས་འཕར་མའི་མིང་བཏགས་
བླངས༑ ༑ནོར་བུ་གླིང་གའི་རྩོད་རྒྱུགས་སྐབས་ཨང་དང་པོ་ཐོབ། རྩེའི་གཟིམ་ཆུང་
དུ་ཚོགས་ལངས་དམིགས་བསལ་ཅན་གནང་བ་སོགས་མཁས་གྲགས་ཀྱི་རྩལ་ཐོན།
ལོ་དེར་སྨོན་ལམ་གྱི་གྲྭ་སྐོར་བ་རྣམས་དམ་བཅའ་ཨང་རིམ་སྒྲིག་སྐབས། རྒྱལ་བ་
བཅུ་གསུམ་པའི་བཀའ་དོན་ལྟར་རིག་པའི་གནས་ལྔ་ལ་མཁས་པ་དང་པོ་འབྲས་སྤུངས་
སྒོ་མང་ཀླུ་འབུམ་དགེ་བཤེས་ཤེས་རབ་རྒྱལ་རྒྱ་མཚོ་ཞེས་མཚན་སྙན་གྱི་མེ་ཏོག་དགུང་
དུ་འཐོར། དགུང་ལོ་སུམ་ཅུ་སོ་བཞིར་རྒྱལ་བ་ཐུབ་བསྟན་རྒྱ་མཚོའི་བཀའ་ལྟར་བུ་
སྟོན་རིན་ཆེན་གྲུབ་ཀྱི་གསུང་འབུམ་པོད་ཉེར་དྲུག་སྐོར་ཡོད་པ་པར་གཞི་གསར་
བཞེངས་དང་། བཀའ་འགྱུར་ལྷ་ས་པར་གསར་གྱི་ཞུ་དག་གིས་ཕྱག་ལས་མཛད།
ཁོང་ལ་སློབ་མ་ཡང་ཧ་ཅང་མང་པོ་ཡོད། གྲགས་ཆེ་བ་དགེ་བཤེས་ལྷ་རམས་པ་སྐལ་
བཟང་རྒྱ་མཚོ་དང་། དགེ་བཤེས་གཞུང་པ་ཚུལ་ཁྲིམས་རྒྱ་མཚོ་སོགས་དང་དེ་མིན་
སློབ་གཉེར་ལ་དོན་གཉེར་བྱེད་མཁན་མང་པོ་ལ་སྒྲ་སྙན་ངག་སུམ་རྟགས་སོགས་ཁྲིད་
ནས་བསྐྱེད་བསྲིང་མཛད་དེ་བོད་ཀྱི་རིག་གནས་མི་ཉམས་གོང་སྤེལ་གྱི་བྱ་བ་མང་པོ་
ཞིག་མཛད། དགུང་ལོ་དོན་གསུམ་པར་རྒྱ་གར་དང་བལ་པོ་རྒྱལ་ཁབ་གཉིས་ཀྱི་གདན་
ཞུས་ལྟར་ཀྱ་ཐུབ་པ་མྱ་ངན་ལས་འདས་ནས་ལོ་ཉིས་སྟོང་ལྔ་བརྒྱའི་རྗེས་དྲན་ཚོགས་
ཆེན་ལ་ཞུགས། གཞན་ཡང་དེའི་སྔོན་དུ་འབར་མ་དང་། ཀམ་པུའུ་ཀྲེ། སིང་ག་
ལ་སོགས་ལ་ཕེབས་ནས་ཆོས་ལུགས་ཀྱི་འཚམས་འདྲི་གནང་། དགུང་ལོ་གྱ་ལྔ་སྟེ་
ས་སྤྲེལ་ ༡༩༦༨ ལོ་ལ་སྐུ་གཤེགས།



། །ཡོན་ཏན་གཞིར་གྱུར་མའི་བསྡུས་འགྲེལ་
འཇམ་མགོན་བླ་མ་དགྱེས་པའི་
མཆོད་སྤྲིན་ཞེས་བྱ་བ་
བཞུགས་སོ། །
༈ །འཇམ་དབྱངས་ངུར་སྨིག་རྣམ་རོལ་ཙོང་ཁ་པ། །མཁྱེན་བརྩེའི་ལུས་སྟོབས་
དར་མ་རིན་ཆེན་ཞབས། །སྨྲ་བའི་སེངྒེ་མཁས་གྲུབ་དགེ་ལེགས་དཔལ། །ཡབ་སྲས་
གསུམ་གྱིས་བྱུང་ཆུབ་བར་དུ་སྐྱོངས། །མཁྱེན་པས་ཤེས་བྱ་མ་ལུས་ལྷང་ངེར་གཟིགས།
བརྩེ་བས་འགྲོ་བ་ཡོངས་ལ་བུ་ལྟར་དགོངས། །ནུས་པས་འཛམ་གླིང་ཆེ་རྒུ་རྣམ་པར་
གནོན༑ ༑ཐུབ་བསྟན་རྒྱ་མཚོར་དང་བའི་མེ་ཏོག་བརྩེགས། །ཕ་རོལ་ཕྱིན་གཞུང་
རྒྱུས་འབྲིང་བསྡུས་པའི་བཅུད། །གང་གི་ཞལ་གྱི་བུམ་པ་བཟང་པོ་ནས། །བདག་
ལ་འོངས་པ་ལུང་རྟོགས་ནོར་བུའི་མཛོད། །དྲིན་ཅན་བླ་མའི་ཞབས་རྡུལ་སྙིང་གར་
འཛིན༑ ༑སྐལ་བཟང་འདོད་པ་འཇོ་ཕྱིར་སྦས་དོན་རྒྱུན། །གཅིག་ལས་དུ་མར་
འཕྲུལ་ལ་ལམ་རིམ་ཞེས། །གྲགས་པའི་བ་དན་གཡོ་བའི་སྙིང་པོ་མཆོག བྱིན་
རླབས་སྤུངས་ཞུས་ཤིན་ཏུ་གསལ་བར་བྱ། །དེ་ལ་འདིར་རྗེ་བླ་མའི་གསུང་གི་ཡང་
བཅུད་ས་དང་ལམ་གྱི་ཡོན་ཏན་མཐའ་དག་རང་རྒྱུད་ལ་སྤུངས་ཏེ་སྩོལ་བར་ཞུ་བའི་
སྨོན་ལམ་ཁྱད་པར་ཅན། །ཡོན་ཏན་གཞིར་གྱུར་མ་ཞེས་གྲགས་པ་འདིའི་དོན་ལ་
གཉིས༑ ༑ལམ་གྱི་རྩ་བ་བཤེས་གཉེན་བསྟེན་པར་སྨོན་པ་དང་། བསྟེན་ནས་བློ་སྦྱང་ །
བར་སྨོན་པའོ། །དང་པོ་ལ། །རྩ་བ་ལས། །



༤༩
ཡོན་ཏན་ཀུན་གྱི་གཞིར་གྱུར་དྲིན་ཅན་རྗེ། །
ཚུལ་བཞིན་བསྟེན་པ་ལམ་གྱི་རྩ་བ་རུ། །
ལེགས་པར་མཐོང་ནས་འབད་པ་དུ་མ་ཡིས། །
གུས་པ་ཆེན་པོས་བསྟེན་པར་བྱིན་གྱིས་རློབས། །
ཞེས་གསུངས་ཏེ། །དོན་ནི། །དྲིན་ཅན་རྩ་བའི་བླ་མ་རིན་པོ་ཆེ་འདི། །ཐུན་མོང་
དང་ཐུན་མོང་མ་ཡིན་པའི་ལམ་འབྲས་ཀྱི་ཡོན་ཏན་མཐའ་དག་གང་ལས་འབྱུང་བའི་
ཁུངས་སམ་གཞིར་གྱུར་པས་ན། །ཡོན་ཏན་ཀུན་གྱི་གཞིར་གྱུར་པ་ཡིན་ཞིང་། །ཚེ་
འདི་ཕྱིའི་ལེགས་ཚོགས་ཐམས་ཅད་ལྷུག་པར་སྩོལ་བས་ན། །དྲིན་ཅན་ཡིན་ལ། འཁོར་
བ་དང་ངན་སོང་གི་སྡུག་བསྔལ་ལས་བསྐྱབས་ནས་ཐར་པ་དང་། ཐམས་ཅད་མཁྱེན་
པའི་བདེ་བ་ལ་འགོད་པས་ན། །རྗེ་ཡང་ཡིན་ནོ། །དེ་ཚུལ་བཞིན་བསྟེན་པ་ལ་གཉིས།
བསམ་པས་བསྟེན་ཚུལ་དང་། སྦྱོར་བས་བསྟེན་ཚུལ་ལོ། །དང་པོ་ནི། །དད་གུས་
བྱེད་པ་སྟེ། དེ་ཡང་དཀོན་མཆོག་ཏ་ལ་ལ་ལས། །དད་པ་སྔོན་འགྲོ་མ་ལྟར་སྐྱེད་
པ་སྟེ། །ཡོན་ཏན་ཐམས་ཅད་སྲུང་ཞིང་སྐྱེད་པར་བྱེད། །དོགས་པ་སེལ་ཞིང་ཆུ་བོ་
རྣམས་ལས་སྒྲོལ། །དད་པ་བདེ་ལེགས་གྲོང་ཁྱེར་མཚོན་བྱེད་ཡིན། །དད་པ་རྙོག་
པ་མེད་ཅིང་སེམས་དྭངས་བྱེད། ང་རྒྱལ་སྤོང་ཞིང་གུས་པའི་རྩ་བ་ཡིན། །དད་པ་
ནོར་དང་གཏེར་དང་རྐང་པའི་མཆོག །ལག་པ་བཞིན་དུ་དགེ་སྡུད་རྩ་བ་ཡིན། །ཞེས་
གསུངས་པ་ལྟར་དད་པའི་ཕན་ཡོན་དང་། ཆོས་བཅུ་པའི་མདོ་ལས། །མ་དད་པ་
ཡི་མི་དག་ལ། །དཀར་པོའི་ཆོས་རྣམས་མི་སྐྱེ་སྟེ། །ས་བོན་མེ་ཡིས་ཚིག་པ་ལ། །མྱུ་
གུ་སྔོན་པོ་ཇི་བཞིན་ནོ། །ཞེས་གསུངས་པ་ལྟར་མ་དད་པའི་ཉེས་དམིགས་སྒོ་དུ་མ་
ནས་བསམས་ཏེ་བླ་མ་ལ་དད་པའི་གཏེར་བརྡོལ་བར་བྱ་ཞིང་། །དུང་དཀར་སེར་
སྣང་དང་ཟླ་བ་གཉིས་སྣང་ལྟ་བུར་སྐྱོན་མཐོང་གི་སྣང་བ་མི་བདེན་པར་སྒྲུབ་པའི་རིགས་



༥༠
པ་དང་། བླ་མ་དུས་གསུམ་སངས་རྒྱས་ཀྱི་སྤྲུལ་པར་སྒྲུབ་པའི་བློ་སྦྱོང་གི་རིགས་
པ་གདམས་པ་འདིའི་བླ་མ་གོང་མ་རྣམས་ཀྱི་ཉམས་མྱོང་གི་སྟེང་ནས་གསུངས་པ་
དག་ཡང་ཡང་དྲན་པ་གནད་དུ་ཆེའོ། །འདི་ལ་སྡོང་པོ་བཀོད་པའི་མདོ་ལས་གསུངས་
པའི་སེམས་དགུའི་དཔེ་དོན་ཡིད་དང་འདྲེས་ངེས་སུ་དཔྱད་ན་ཤིན་ཏུ་ལེགས། །གཉིས་
པ་སྦྱོར་བས་བསྟེན་ཚུལ་ནི། །སྒོ་གསུམ་གྱིས་མཉེས་པ་སྤྱི་དང་། །ཁྱད་པར་ཅི་གསུངས་
བཀའ་བཞིན་སྒྲུབ་པའོ། །དེ་ལྟར་བསམ་སྦྱོར་གཉིས་ཀྱིས་བླ་མ་ཚུལ་བཞིན་བསྟེན་
པ་ནི། །རང་རྒྱུད་ལ་ས་ལམ་གྱི་ཡལ་ག་མཐའ་དག་འབྱུང་བའི་རྩ་བ་གཅིག་པུ་རུ་
ལེགས་པར་མཐོང་ནས་ཁ་ཙམ་ཚིག་ཙམ་མ་ཡིན་པར་ཤུགས་དྲག་ལ་རྒྱུན་རིང་པའི་
འབད་པ་དུ་མ་ཡིས་མངོན་འདོད་རབ་དང་ཡིད་ཆེས་ཀྱི་གུས་པ་ཆེན་པོས་བསྟེན་པར་
མདུན་ན་བཞུགས་པའི་སྐྱབས་ཡུལ་རྣམས་ཀྱིས་བྱིན་གྱིས་རློབས་ཤིག་ཅེས་པའོ། །སྔར་
དོན་གྱི་འགངས་རྣམས་དགོངས་པའི་བབ་ཀྱིས་ཆེ་ལོང་དུ་ལེགས་པར་བཀྲལ་ནས་
ཕྱིས་མཇུག་བསྡུ་ལྟ་བུར་གོ་བདེ་བའི་ཚིག་འབྲུ་གཉེར་བ་འདི་ནི། །འོག་མ་དག་ལ་
ཡང་ཅི་རིགས་པར་ཤེས་པར་བྱའོ། །གཉིས་པ་བསྟེན་ནས་བློ་སྦྱང་བར་སྨོན་པ་ལ་
གསུམ༑ ༑ སྐྱེས་བུ་ཆུང་ངུ་དང་ཐུན་མོང་བའི་ལམ་ལ་སློབ་པར་སྨོན་པ། སྐྱེས་བུ་
འབྲིང་དང་ཐུན་མོང་བའི་ལམ་ལ་སློབ་པར་སྨོན་པ་དང་། སྐྱེས་བུ་ཆེན་པོའོ་ལམ་
ལ་སློབ་པར་སྨོན་པའོ། །དང་པོ་ལ་བཞི། དལ་བའི་རྟེན་ལ་སྙིང་པོ་ལེན་འདོད་སྐྱེ་
བར་སྨོན་པ། འཆི་བ་དྲན་པར་སྨོན་པ། ལས་འབྲས་ལ་ངེས་པ་རྙེད་པར་སྨོན་པ།
དགེ་སྡིག་གི་བླང་དོར་ལ་དུས་རྟག་ཏུ་བརྩོན་པར་སྨོན་པའོ། །དང་པོ་ནི། རྩ་བ་ལས།
ལན་གཅིག་རྙེད་པའི་དལ་བའི་རྟེན་བཟང་འདི། །
ཤིན་ཏུ་རྙེད་དཀའ་དོན་ཆེན་ཤེས་གྱུར་ནས། །
ཉིན་མཚན་ཀུན་ཏུ་སྙིང་པོ་ལེན་པའི་བློ། །



༥༡
རྒྱུན་ཆད་མེད་པར་སྐྱེ་བར་བྱིན་གྱིས་རློབས། །
ཞེས་པས་བསྟན་ཏེ། དེའང་དལ་འབྱོར་གྱི་རྟེན་ལན་གཅིག་མ་གཏོགས་གཏན་ནས་
མ་རྙེད་པ་ག་ལ་ཡིན་ཀྱང་། རང་རེས་འཁོར་བའི་གནས་འདིར་ངན་སོང་གསུམ་
སོགས་སྐྱེ་གནས་ངན་པའི་ལུས་བླངས་པའི་གྲངས་ལ་ལྟོས་ན་ཆོས་བཅོ་བརྒྱད་དང་
ལྡན་པའི་མི་ལུས་རིན་པོ་ཆེ་འདི་ལེན་མ་མྱོང་བའི་ཚོད་ལྟ་བུ་ཡིན་པས་ལན་གཅིག་
རྙེད་པ་ཞེས་གསུངས། དལ་བའི་རྟེན་བཟང་ཞེས་དལ་བ་རང་མིང་གིས་བསྟན་ཅིང་།
བཟང་ཞེས་པས་འབྱོར་བའང་བསྟན་ལ། དལ་བ་བརྒྱད་ནི། མི་ཁོམ་བརྒྱད་ཀྱི་ལྡོག་
ཟླ་བརྒྱད་ལ་ཟེར་ཞིང་། མི་ཁོམ་བརྒྱད་ནི། མཐའ་འཁོབ་པ་དང་དབང་པོ་མ་ཚང་
བ་དང་། ལོག་ལྟ་ཅན་དང་། རྒྱལ་བའི་བཀའ་མེད་པ་དང་། དུད་འགྲོ་དང་།
ཡི་
དྭགས་དང་། དམྱལ་བ་དང་། ལྷ་ཚེ་རིང་པོ་རྣམས་སོ། །འདྲེན་ཚུལ་འདི་ལམ་
རིམ་ཆེན་མོ་ལྟར་ཡིན་ཞིང་། གཞན་གྱི་བཤད་ཚུལ་མང་ལ། བཤེས་སྤྲིང་ལས་ལོག་
ལྟ་ཅན་དང་པོར་བྱས་པ་ནི། ཉེས་དམིགས་དང་། དེ་ནས་དུད་འགྲོ་སོགས་གསུམ་
ནི༑ ༑སྡུག་བསྔལ་ལྕི་ཡང་དང་། དེ་ནས་རྒྱལ་བའི་བཀའ་མེད་པ་དང་། མཐའ་
འཁོབ་ཏུ་ཀླ་ཀློར་སྐྱེ་བ་གཉིས་ནི། ཡུལ་དང་གང་ཟག་གི་སྐྱོན་དང་། དེ་ནས་གླེན་
ལྐུག་དང་ལྷ་ཚེ་རིང་པོ་གཉིས་ནི། བླང་དོར་ལ་རང་བཞིན་གྱིས་འདུ་ཤེས་མི་གསལ་
བའི་ལྷ་མིའི་དབང་དུ་མཛད་པ་ཨེ་ཡིན་སྙམ་པ་འཆར་ཡང་ཁུངས་མ་མཐོང་། སྐབས་
འདིའི་ལྷ་ཚེ་རིང་པོའི་མཚན་གཞིར་འདུ་ཤེས་མེད་པ་དང་། གཟུགས་མེད་པ་དང་།
རྟག་ཏུ་གཡེངས་པའི་འདོད་ལྷ་གསུམ་གསུངས་པའི་གཟུགས་མེད་པར་ཞིབ་ཆ་དགོས་
ལ་གཞན་གཉིས་སྒྲ་ཇི་བཞིན་དུ་བཟུང་བས་ཆོག་སྟེ། དགེ་འདུན་ཉི་ཤུའི་བྱང་སེམས་
དད་མོས་ཀྱི་མདོ་ལས་ལྷ་ཚེ་རིང་པོར་སྐྱེ་བར་གསུངས་པའི་རྩོད་སྤོང་སྐབས་ཀྱི་གསེར་
ཕྲེང་སོགས་གཞུང་ལུགས་མང་པོས་གྲུབ་བོ། །འབྱོར་བ་བཅུ་ནི། མིར་སྐྱེས་པ་དང་།



༥༢
ཡུལ་དབུས་སུ་སྐྱེས་པ་དང་། དབང་པོ་ཚང་བ་དང་། ལས་མཐའ་མ་ལོག་པ་དང་།
གནས་ལ་དད་པ་དང་། སངས་རྒྱས་བྱོན་པ་དང་། དམ་པའི་ཆོས་སྟོན་པ་དང་།
ཆོས་བསྟན་པ་གནས་པ་དང་། ཆོས་གནས་པ་རྗེས་སུ་འཇུག་པ་དང་། གཞན་ཕྱིར་
སྙིང་བརྩེ་བར་བྱེད་པ་རྣམས་སོ། །དེ་ལས་དང་པོ་ལྔ་རང་འབྱོར་དང་། ཕྱི་མ་ལྔ་
གཞན་འབྱོར་ཏེ། །རིམ་བཞིན་རང་རྒྱུད་དང་གཞན་རྒྱུད་ཀྱིས་བསྡུས་པའི་འབྱོར་
བ་ཡིན་པས་ན། །དེ་སྐད་ཅེས་བྱའོ། །འདི་ལའང་རང་གཞན་གྱི་མཁས་པའི་བཤད་ ་
ཚུལ་མང་། །ཡུལ་དབུས་དང་མཐའ་འཁོབ་ཀྱི་ཁྱད་པར་ལ་ས་ཚིགས་དང་། ཆོས་
ཚིགས་ཀྱི་དབང་དུ་བྱས་པའི་ཞིབ་ཆ་དང་འདོད་ཚུལ་སྣ་ཚོགས་ཤིག་མཆིས་ཀྱང་ཐུབ་
བསྟན་བྱི་དོར་ལས་བོད་མཐའ་འཁོབ་ཏུ་གསལ་བར་གསུངས་པ་ལྟར་ཁས་བླངས་
ན༑ ༑ལུང་རིགས་དང་མཐུན་ཚབས་ཆེ་བར་སྣང་། །ཁ་ཅིག་དགེ་སློང་ཕ་མཚན་
གྱུར་པ་སྲིད་པས་འཁོར་རྣམ་བཞི་རྒྱུ་བ་ཡོད་པའི་སར་སྨྲ་བ་ནི། སྐབས་དོན་ལ་གོ་
རྒྱུ་ཆུང་ཞིང་མི་འཐད་པར་སེམས། དེས་ན་འདིའི་མཐའ་དབུས་ནི། སྦྱིར་ས་ཚིགས་
དང་༑ ༑དེ་ལས་ཀྱང་འདུལ་བ་ལུང་ཀོ་ལྤགས་ཀྱི་གཞི་ལྟར་བྱ་དགོས་སོ། །བཙན་
པོའི་འཛམ་གླིང་རྒྱས་བཤད་ལས། །འཕགས་ཡུལ་དང་རྡོ་རྗེ་གདན་ནི། །འཛམ་
བུ་གླིང་དང་རྒྱ་གར་གྱི་ཡུལ་དབུས་མ་ཡིན་ཡང་
ཡང་བསིལ་རིའི་ལྷོ་མཐའ་ནས་མེ་རིའི་
བྱང་མཐའི་བར་དང་། པཱ་ར་ཏིའི་ཡུལ་གྱི་ནུབ་མཐའ་ནས་ཨོ་ཟིའི་ཡུལ་གྱི་ཤར་མཐའི་
བར་ལྷོ་བྱང་ཤར་ནུབ་ཏུ་ཐིག་གིས་གཞལ་ཚེ་དབུས་སུ་འགྱུར་བའི་ཕྱིར་སྤྱིར་ཡུལ་
དབུས་ཡིན་པར་མཁས་པ་འགའ་ཞིག་ལས་ཐོས་ཞེས་བཤད་འདུག་པ་མི་འཐད་དེ།
འཛམ་གླིང་ཆུང་ངུའི་ཤར་ནུབ་ཏུ་ཐིག་གིས་བཅད་པའི་ཕྱེད་བྱང་མར་ལྷོ་ནས་བྱང་
དུ་རིམ་བཞིན་རྒྱ་གར་དང་། བོད་དང་། ལི་དང་། རྒྱ་ནག་དང་། ཀི་ལཱ་ཤ་དང་།
གངས་ལྡན་ཏེ་དུམ་བུ་དྲུག་གནས་པར་དུས་འཁོར་འགྲེལ་ཆེན་སོགས་ལས་གསུངས་



༥༣
པའི་ཕྱིར། ཁྱབ་སྟེ། དེ་ལྟར་ན་འཕགས་ཡུལ་སྔར་གྱི་ཕྱེད་བྱང་མའི་ལྷོ་མཐའ་དང་།
ཕྱེད་ལྷོ་མའི་བྱང་མཐར་གནས་པ་མངོན་སུམ་གྱིས་གྲུབ་པས་འཛམ་གླིང་ཆུང་ངུའི་
ཡུལ་དབུས་ཡིན་པ་ལ་གནག་རྫིས་ཀྱང་བསྙོན་དུ་མེད་པའི་ཕྱིར་དང་། འདུལ་བ་ལུང་
རིགས་གཏེར་མཛོད་ལས། །རྡོ་རྗེ་གདན་ནི། འཛམ་བུ་གླིང་གི་ལྟེ་བ་ཡིན་ལ་ཞེས་
གསུངས་པ་སོགས་གཞུང་མང་པོས་གྲུབ་པའི་ཕྱིར་རོ། དབང་པོ་ཚང་བ་ནི། །མིག་
རྣ་སོགས་ཚང་བ་ཙམ་གྱིས་མི་ཆོག་གི་ཡིད་གླེན་པ་དང་། ངག་ལྐུག་པ་མ་ཡིན་པ་
དགོས༑ ༑ལས་མཐའ་མ་ལོག་པ་ནི། མཚམས་མེད་ཀྱི་ལས་བྱས་པ་དང་། བྱེད་
དུ་བཅུག་པ་མ་ཡིན་པ། །གནས་ལ་དད་པ་ཞེས་པའི་གནས་ནི། དཀར་ཆོས་སྐྱེ་
བའི་གནས་ལ་བྱ་ཞིང་། །དེ་ཡང་འདུལ་བ་ལ་བྱེད་པར་གསུངས་པ་ནི། སེམས་
རྒྱུད་འདུལ་བྱེད་ཀྱི་ཐབས་སྟོན་པའི་སྡེ་སྣོད་གསུམ་ག་ལ་བཟུང་གི་གསུམ་དུ་ཕྱེ་བའི་
འདུལ་བ་ཙམ་དུ་མི་རུང་ངོ༌། །ཆོས་གནས་པ་རྗེས་སུ་འཇུག་པ་ནི། །གཞན་ལ་
དོན་འཚོལ་བའི་མཐུ་ཡོད་པར་ཤེས་ནས་རང་གིས་རྟོགས་པ་ལྟར་ཆོས་སྟོན་པ་ལ་རྗེས་
སུ་འཇུག་པ། གཞན་ཕྱིར་སྙིང་བརྩེ་བ་ནི། །སྦྱིན་བདག་དམ་པའོ། །ཤིན་ཏུ་རྙེད་
དཀའ་ཞེས་པ་ལ། །རྙེད་དཀའ་ཚུལ་གསུམ་སྟེ། རྒྱུ་དང་། ངོ་བོ་དང་། དཔེའི་སྒོ་
ནས་རྙེད་དཀའ་ཚུལ་ལོ། །དང་པོ་ནི། དལ་འབྱོར་གྱི་རྟེན་འདི་ཐོབ་པ་ལ་ཚུལ་ཁྲིམས་
ཀྱིས་གཞི་བཟུང་། སྦྱིན་པ་ལ་སོགས་པས་གྲོགས་བྱས། སྨོན་ལམ་རྣམ་དག་གིས་
མཚམས་སྦྱར་བ་ཞིག་དགོས་ཀྱང་དེ་སྒྲུབ་པ་ཤིན་ཏུ་དཀོན་པས་ན། །རྒྱུའི་སྒོ་ནས་
རྙེད་དཀའོ། གཉིས་པ་ནི། །འཇིག་རྟེན་འདིར་དལ་འབྱོར་གྱི་མི་ལུས་དང་། ངན་
འགྲོ་སོགས་ཀྱི་རྟེན་ལས་སྔ་མ་ཤིན་ཏུ་ཉུང་བས་ན། ངོ་བོའི་སྒོ་ནས་རྙེད་དཀའོ། གསུམ་
པ་ནི། །རྒྱུ་མཚོའི་རུས་སྦལ་ལོང་བའི་མགྲིན་པ་དང་། དེ་ལ་རླུང་གིས་ཆེས་ཆེར་
གཡེང་བའི་གཉའ་ཤིང་གི་བུ་ག་འཕྲད་པ་དང་། རྩིག་ངོས་ལ་སྲན་མ་གཏོར་བ་ཆགས་



༥༤
པའི་དཔེ་ལས་ཀྱང་དལ་འབྱོར་རྙེད་དཀའོ། །དོན་ཆེན་ཞེས་པ་ལ་དོན་ཆེ་ཚུལ་ནི།
གནས་སྐབས་དང་མཐར་ཐུག་གི་འདོད་དོན་མཐའ་དག་རྟེན་འདིས་སྒྲུབ་ནུས་པས་
ན༑ ༑ཡིད་བཞིན་གྱི་ནོར་བུ་ལས་ཀྱང་ལྷག་པའི་དོན་ཆེ་བ་ཡིན་ནོ། །དེ་ལྟར་སྟེས་
དབང་གིས་ལན་གཅིག་རྙེད་པའི་དལ་བའི་རྟེན་བཟང་པོ་འདི་ཤིན་ཏུ་རྙེད་པར་དཀའ་
བ་དང་། དོན་ཆེན་པོར་ཤེས་པར་གྱུར་ནས་ཉིན་མཚན་ཀུན་ཏུ་སྙིང་པོ་ལེན་པར་
འདོད་པའི་བློ་རྒྱུན་ཆད་མེད་པར་སྐྱེ་བར་བྱིན་གྱིས་རློབས་ཤིག་ཅེས་པའོ། །གཉིས་
པ་ལ། །རྩ་བ་ལས།
་ལུས་སྲོག་གཡོ་བ་ཆུ་ཡི་ཆུ་བུར་བཞིན། །
མྱུར་དུ་འཇིག་པའི་འཆི་བ་དྲན་པ་དང་། །
ཞེས་གསུངས་ཏེ། འཆི་བ་མི་རྟག་པ་སྒོམ་ཚུལ་ལ་གསུམ། རྩ་བ་གསུམ། །རྒྱུ་
མཚན་དགུ། ཐག་བཅད་པ་གསུམ་མོ། །དང་པོ་རྩ་བ་གསུམ་ནི། ངེས་པར་འཆི་
བ༑ ༑ནམ་འཆི་ངེས་པ་མེད་པ། འཆི་བའི་ཚེ་ཆོས་མ་གཏོགས་གང་གིས་ཀྱང་མི་
ཕན་པའོ། །གཉིས་པ་རྒྱུ་མཚན་དགུ་ནི། འཆི་བདག་ངེས་པར་འོངས་ཤིང་རྐྱེན་
གྱིས་ལྡོག་ཏུ་མེད་པ། ཚེ་ལ་སྣོན་པ་མེད་ཅིང་འབྲི་བྱེད་བར་མ་ཆད་དུ་ཡོད་པ། གསོན་
པའི་ཚེ་ཡང་ཆོས་བྱ་ལོང་མེད་པར་ངེས་པར་འཆི་བ་སྟེ། ངེས་པར་འཆི་བའི་
གསུམ། འཛམ་བུ་གླིང་པའི་ཚེ་ལ་ངེས་པ་མེད་པ། འཆི་རྐྱེན་མང་ཞིང་གསོན་རྐྱེན་
ཉུང་བ། ལུས་ཉམ་ཆུང་བ་སྟེ་ནམ་འཆི་ངེས་པ་མེད་པའི་རྒྱུ་མཚན་གསུམ། ལུས་
དང་༑• ༑ལོངས་སྤྱོད་དང་། གཉེན་གྱིས་མི་ཕན་པ་སྟེ། འཆི་བའི་ཚེ་ཆོས་མ་གཏོགས་
གང་གིས་ཀྱང་མི་ཕན་པའི་རྒྱུ་མཚན་གསུམ་མོ། །གསུམ་པ་ཐག་བཅད་པ་གསུམ་
ནི༑ ༑རྒྱུ་མཚན་གསུམ་གྱི་སྒོ་ནས་ངེས་པར་འཆི་བས་ཆོས་བྱེད་པར་ཐག་བཅད་
པ༑ ༑རྒྱུ་མཚན་གསུམ་གྱི་སྒོ་ནས་ནམ་འཆི་ངེས་པ་མེད་པས་ད་ལྟ་ཉིད་དུ་ཆོས་བྱེད་
རི་རྒྱུ་མཚན་



༥༥
པོར་ཐག་བཅད་པ། རྒྱུ་མཚན་གསུམ་གྱི་སྒོ་ནས་འཆི་བའི་ཚེ་ཆོས་མ་གཏོགས་གང་
གིས་ཀྱང་མི་ཕན་པས་ཆོས་ཁོ་ན་བྱེད་པར་ཐག་བཅད་པ་གསུམ་མོ། །དེ་ལྟར་ཉམ་
ཆུང་བའི་ལུས་སྲོག་གི་གཡོ་བ་ནི། ཆུ་ཡི་ཆུ་བུར་བཞིན་དུ་མི་བརྟན་པར་མྱུར་དུ་འཇིག་
པར་འགྱུར་བས་ཚེ་འདིར་ཡུན་རིང་མི་སྡོད་པར་འཇིག་རྟེན་ཕྱི་མར་འགྲོ་བའི་འཆི་
བ་མི་རྟག་པ་དྲན་པར་བྱིན་གྱིས་རློབས་ཤིག་ཅེས་པའོ། །དང་གི་སྒྲ་ནི། འདིར་
སྡུད་པའི་ཚིག་སྟེ། །དོན་དབང་བཙན་པར་བགྱིས་ཏེ་འཆི་བ་དང་། ལས་འབྲས་
ས་བཅད་སོ་སོར་བྱས་སོ། གསུམ་པ་ནི། །རྩ་བ་ལས།
ཤི་བའི་རྗེས་སུ་ལུས་དང་གྲིབ་མ་བཞིན། །
དཀར་ནག་ལས་འབྲས་ཕྱི་བཞིན་འབྲང་བ་ལ། །
ངེས་པ་བརྟན་པོ་རྙེད་ནས་I
ཞེས་པས་བསྟན་ཏེ། དེ་ལ་གཉིས། ལས་འབྲས་སྤྱིར་བསམ་པ་དང་། བྱེ་བྲག་ཏུ་
བསམ་པའོ། །དང་པོ་ལ་བཞི། ལས་ངེས་པ། ལས་འཕེལ་ཆེ་བ། ལས་མ་བྱས་པ་
དང་མི་འཕྲད་པ། ལས་བྱས་པ་ཆུད་མི་ཟ་བའོ། །དང་པོ་ནི། རྒྱུ་དགེ་སྡིག་ལས་
འབྲས་བུ་བདེ་སྡུག་ཅུང་ཟད་ཀྱང་མ་འཆོལ་བར་འབྱུང་བའི་རྗེས་སུ་འགྲོ་ལྡོག་ངེས་
པའོ༑ ༑གཉིས་པ་ནི། རྒྱུ་དགེ་སྡིག་ཆུང་ངུ་ལས་ཀྱང་འབྲས་བུ་བདེ་སྡུག་རྒྱ་ཆེར་
འཕེལ་བའོ། །གསུམ་པ་ནི། རྒྱུ་དགེ་སྡིག་མ་བྱས་ན་འབྲས་བུ་བདེ་སྡུག་དང་གཏན་
ནས་མི་འཕྲད་པའོ། །བཞི་པ་ནི། རྒྱུ་དགེ་སྡིག་བྱས་པ་གཉེན་པོ་དང་མི་མཐུན་ཕྱོགས་
ཀྱིས་མ་བཅོམ་ན་འབྲས་བུ་བདེ་སྡུག་ཆུད་མི་ཟ་བར་མྱོང་དགོས་པའོ། །འདི་དག་
བསྐལ་བཟང་རྣམ་དཔྱོད་ཅན་རྣམས་ཀྱིས་མདོ་མཛངས་བླུན་དང་། ལས་བརྒྱ་པ་
སོགས་རྒྱལ་བའི་བཀའ་དྲི་མ་མེད་པ་ལ་ཡང་ཡང་ཞིབ་མོར་བལྟས་ནས་རང་གི་རྒྱུད་
ཐོག་ཏུ་བསྐོར་ན། ཕལ་གྱིས་དོ་ཟླར་མི་ཆོག་པའི་གདམས་པར་སྣང་ངོ༌། །གཉིས་



༥༦
པ་ལ་གཉིས། ནག་པོའི་ལས་འབྲས་བསམ་པ་དང་། དཀར་པོའི་ལས་འབྲས་བསམ་
པའོ༑ ༑དང་པོ་ལ་གསུམ། ནག་པོའི་ལས་དངོས། དེའི་ལྕི་ཡང་། དེ་དག་གི་
འབྲས་བུའོ། །དང་པོ་ནི། ལུས་ངག་ཡིད་གསུམ་གྱི་མི་དགེ་བའི་ལས་ལམ་བཅུ་
སྟེ༑ ༑ལུས་ཀྱི་མི་དགེ་བ་གསུམ་ནི། སྲོག་གཅོད། མ་བྱིན་ལེན། མི་ཚངས་སྤྱོད་
དོ༑ ༑ངག་གི་མི་དགེ་བ་བཞི་ནི། རྫུན། ཕྲ་མ། ཚིག་རྩུབ། ངག་ཀྱལ་ལོ། །ཡིད་
ཀྱི་མི་དགེ་བ་གསུམ་ནི། བརྣབ་སེམས། གནོད་སེམས། ལོག་ལྟའོ། །དེ་དག་སོ་
སོར་ངོས་བཟུང་ན། གཞན་མ་ནོར་བར་བསད་པ་སྲོག་གཅོད། གཞན་ནོར་མཐུ་
དང་འཇབ་བུ་སོགས་ཀྱིས་བདག་གིར་བྱེད་པ་མ་བྱིན་ལེན། བགྲོད་བྱ་མ་ཡིན་པ་
སོགས་ལ་བགྲོད་འདོད་ཀྱིས་ལོག་པར་གཡེམ་པ་མི་ཚངས་སྤྱོད། དོན་དང་མི་མཐུན་
པའི་ཚིག་སྨྲ་བ་རྫུན། ཕ་རོལ་འབྱེད་པའི་ཚིག་སྨྲ་བ་ཕྲ་མ། གཞན་གྱི་ཞེ་ལ་གནོད་
པའི་ཚིག་སྨྲ་བ་ཚིག་རྩུབ། ཉོན་མོངས་པས་ལོང་གཏམ་སྨྲ་བ་ངག་ཀྱལ། བསམ་
པ་ལོག་པས་གཞན་ནོར་བདག་གིར་བྱེད་པར་སེམས་པ་བརྣབ་སེམས། སེམས་ཅན་
ལ་ལྡང་བའི་བསམ་པ་གནོད་སེམས། རྒྱུ་འབྲས་སོགས་མེད་པར་ལྟ་བ་ལོག་ལྟའོ།
དེ་དག་ཀྱང་དུག་གསུམ་གྱིས་རྫོགས་པར་བྱེད་དགོས་པས། མི་ཚངས་སྤྱོད་དང་།
བརྣབ་སེམས་དང་མ་བྱིན་ལེན་གསུམ་ནི། འདོད་ཆགས། སྲོག་གཅོད་དང་། གནོད་
སེམས་དང་། ཚིག་རྩུབ་གསུམ་ནི། ཞེ་སྡང་། ལོག་ལྟ་ནི། གཏི་མུག་གིས་རྫོགས་
པར་བྱེད་ཅིང་། རྫུན་སོགས་ངག་གི་མི་དགེ་བ་གསུམ་ནི། དུག་གསུམ་གས་རྫོགས་
པར་བྱེད་དེ། རྒྱས་པར་མཛོད་གནས་བཞི་པ་རྩ་འགྲེལ་ལས་ཤེས་པར་བྱའོ། །ལོག་
ལྟའི་སྐབས་སུ་རྒྱུ་དང་། འབྲས་བུ་དང་བྱེད་པ་དང་། ཡོད་དངོས་ལ་སྐུར་བ་འདེབས་
པ་བཞི་བཤད་པ་ལས། གསུམ་པ་ལ་ས་བོན་འདེབས་འཛིན་དང་། འགྲོ་འོང་དང་།
སྐྱེ་འགྱུར་གྱི་བྱེད་པར་སྐུར་འདེབས་གསུམ་བཤད་པ་སོགས་ཞིབ་ཏུ་ཤེས་པར་བྱས་



༥༧
ནས་ཇི་སྐད་དུ། མེད་པར་ལྟ་བས་རྩ་བ་གཅོད། ཅེས་སོགས་ལྟར་ཕུང་ཀྲོལ་ཀུན་
གྱི་གཞི་མ་འདི་དག་དགག་ཅི་ཐུབ་དང་། དེའི་གཉེན་པོར་ཐོས་བསམ་ལ་འབད་པར་
འཚལ་ལོ། །ལྷག་པར། ཉོན་མོངས་ཅན་ཀུན་ཀྱལ་བ་ཉིད། །ཅེས་དང་། གཞན་
ནི་དེ་ལས་གཞན་ཉོན་མོངས། །ཞེས་དང་། ཁ་བསག་གླུ་དང་ཟློས་གར་བཞིན། །བསྟན་
བཅོས་ངན་བཞིན་ཞེས་སོགས་ལྟར། ངག་ཀྱལ་འདི་འབྱུང་ཉེ་ལ་ཉེས་དམིགས་ཤིན་
ཏུ་ཆེ་བ་ཞིག་འདུག་པས་གཟབ་དགོས། མདོ་སྡེ་པ་ལ་སོགས་པས་བརྣབ་སེམས་སོགས་
ལས་ཉོན་གཉིས་ཀའི་གཞི་མཐུན་དུ་འདོད་ལ། བྱེ་བྲག་སྨྲ་བས། གསུམ་ལམ་བདུན་
ནི་ལས་ཀྱང་ཡིན། །ཞེས་པ་ལྟར། ལས་ལམ་ཡིན་ཀྱང་ལས་མ་ཡིན་པར་འདོད་
དོ༑ ༑གཉིས་པ་ལྕི་ཡང་ནི། རྟག་ཏུ་བྱེད་པས་ལྕི་བ། མངོན་པར་འདུ་བྱེད་པས་
ལྕི་བ། སྦྱོར་བས་ལྕི་བ། གཉེན་པོ་མེད་པས་ལྕི་བ། གཞིས་ལྕི་བ། ངོ་བོ་ཉིད་ཀྱིས་
ལྕི་བ་རྣམས་ནི། ལྕི་བ་ཡིན་ལ། དེ་དྲུག་དང་བྲལ་བ་ནི། ཡང་བའོ། །དེ་ཡང་སྡིག་
པ་རྒྱུན་མི་འཆད་པར་བྱེད་པའི་གང་ཟག་གི་མི་དགེ་བ་བཅུ་ནི། རྟག་ཏུ་བྱེད་པས་
ལྕི་བ། ཉོན་མོངས་ཤུགས་དྲག་གིས་བྱས་པའི་མི་དགེ་བ་བཅུ་ནི། མངོན་པར་འདུ་
བྱེད་པས་ལྕི་བ། གསོད་པའི་ཚེ་སྡུག་ལས་སྣ་རྒུ་གཏོང་བ་སོགས་སྦྱོར་བ་དྲག་པོས་
བྱས་པའི་མི་དགེ་བ་བཅུ་ནི། སྦྱོར་བས་ལྕི་བ། སྡིག་པ་བྱས་པ་ལ་འགྱོད་སེམས་
སོགས་གཉེན་པོ་མི་བསྟེན་པའི་མི་དགེ་བ་བཅུ་ནི། གཉེན་པོ་མེད་པས་ལྕི་བ། གཞི་
ལས་ལྕི་བ་ལ། གཞི་ནི། ལམ་རིམ་དངོས་བསྟན་གྱི་དུད་འགྲོ་བོང་ཆེན་པོ་ལ་སོགས་
པ་བཅུ་གཅིག་དང་། ཡོན་ཏན་དང་ཕན་འདོགས་པའི་ཞིང་ཁྱད་པར་ཅན་རྣམས་
ཏེ༑ ༑དེ་ལ་ཡོན་ཏན་གྱི་ཞིང་ནི། བླ་མ་དང་མཁས་བཙུན་ཡོན་ཏན་ཅན་ལ་སོགས་
པའོ༑ ༑ཕན་འདོགས་པའི་ཞིང་ནི། ཕ་མ་དང་། ནད་པ་ལ་སོགས་པའི་སྡུག་བསྔལ་
ཅན་གྱི་སེམས་ཅན་རྣམས་སོ། །དཀོན་མཆོག་གསུམ་ནི་སངས་རྒྱས་དཀོན་མཆོག་



༨
ཆོས་དཀོན་མཆོག །དགེ་འདུན་དཀོན་མཆོག་གོ། །ཐེག་ཆེན་པའི་ལུགས་ལ་རྒྱུད་
བླ་རྩ་འགྲེལ་ལྟར་འདོད་ཅིང་། དེ་རེ་རེ་ལའང་དོན་དམ་དང་། ཀུན་རྫོབ་པའི་དཀོན་
མཆོག་གཉིས་གཉིས་ཏེ། དྲུག་ཏུ་དབྱེར་རུང་ངོ༌། །བྱེ་བྲག་སྨྲ་བས། གང་ཞིག་
གསུམ་ལ་སྐྱབས་འགྲོ་དེ། །སངས་རྒྱས་དགེ་འདུན་བྱེད་པའི་ཆོས། །མི་སློབ་པ་
དང་གཉིས་ཀ་དང༌། །མྱ་ངན་འདས་ལ་སྐྱབས་སུ་འགྲོ། །ཞེས་པ་ལྟར། སློབ་མི་
སློབ་ཀྱི་ཟག་མེད་ཀྱི་ཕུང་པོ་དང་། སོ་སོར་བརྟགས་འགོག་རྣམས་རིམ་བཞིན་དཀོན་
མཆོག་གསུམ་གྱི་མཚན་གཞིར་འཇོག་གོ །སྟོན་པ་དང་རྒྱུན་ཞུགས་སོགས་སངས་
རྒྱུས་དཀོན་མཆོག་དང་དགེ་འདུན་དཀོན་མཆོག་མ་ཡིན་ཟེར་བ་ལ། འོ་ན་ངན་སེམས་
ཀྱི་ཁྲག་ཕྱུང་བས་མཚམས་མེད་དུ་མི་འགྱུར་བར་ཐལ། གཟུགས་ཕུང་སངས་རྒྱས་
མ་ཡིན་པའི་ཕྱིར། བྱས་པ་ལ་མ་ཁྱབ་སྟེ། རྟེན་ལ་གནོད་པ་བྱས་པས་བརྟེན་པ་ལ་
གནོད་པའི་ཕྱིར་དཔེར་ན། མིག་ལ་གནོད་པ་བྱས་པས་མིག་ཤེས་ལ་གནོད་པ་བཞིན་
ནོ༑ ༑ཞེས་ཟེར། དེ་ལ་སློབ་དཔོན་དབྱིག་གཉེན་གྱིས། སྟོན་པས་འཇིག་རྟེན་པའི་
ཡིད་མངོན་དུ་བྱས་པ་ན་སངས་འཕགས་མ་ཡིན་པར་འགྱུར་ཏེ། དེ་ཚེ་མི་སློབ་པའི་
སེམས་མེད། རྟེན་སངས་རྒྱས་མ་ཡིན་པའི་ཕྱིར་ཞེས་གསུངས། མདོ་སྡེ་པ་ཡང་
དེ་འདོད་དེ། གྲུབ་མཐའ་རྩ་བར་བྱེ་སྨྲའི་སྐབས་སུ། གཟུགས་ཕུང་དེ་མིན་སངས་
རྒྱས་མི་སློབ་ཆོས། །ཞེས་གསུངས་ལ། མདོ་སྡེ་པའི་སྐབས་སུ། ཆོས་གཟུགས་
གཉིས་སངས་རྒྱས་ཞེས་གསུངས་པའི་ཕྱིར། ཚིག་ཙམ་ལ་བསམ་ན་སངས་རྒྱས་
མ་ཟད་སངས་རྒྱས་དཀོན་མཆོག་ཡིན་པའི་ལུང་ཡང་མང་སྟེ། འདུལ་བར་དཀོན་
མཆོག་གཞན་མ་ཡིན་པ་ཁ་སྐོང་གི་ཆོས་སུ་གསུངས་པས་སྟོན་པ་ཁ་སྐོང་རྣམས་ལས་
དཀོན་མཆོག་གཞན་དང་། ཁ་སྐོང་ནང་ཕན་ཚུན་དཀོན་མཆོག་གཞན་མིན་པར་བསྟན་
པ་སོགས་མཐའ་ཡས་སོ། །དེ་ནི། གྲགས་ཚོད་ཙམ་སྟེ། དེས་ན་རྟེན་སངས་རྒྱས་



༥༩
མ་ཡིན་པ་ཉིད་གྲུབ་མཐའི་གནད་དུ་སེམས། ཁ་ཅིག་སངས་རྒྱས་ཡིན་ཀྱང་སངས་
རྒྱས་དཀོན་མཆོག་མ་ཡིན་པའི་ཞིབ་ཆ་ཕྱེ་བའང་ཡིག་ཆ་སྐབས་དང་པོའི་ཚིག་ཟིན་
ཙམ་ཡིན་ཡང་བློ་གྲོས་ཕྲ་མོས་ཞིབ་ཏུ་བརྟགས་ཏེ་འདོར་ལེན་བྱའོ། །ཆོས་ནི། སྐྱབས་
དངོས༑ ༑དགེ་འདུན་ནི། སྐྱབས་སྒྲུབ་པའི་ཟླ་གྲོགས་ཡིན། སངས་རྒྱས་ལ་འཁོར་
བ་ལས་གྲོལ་བར་བྱའོ་སྙམ་དུ་བསམ་པ་ནི། ཆོས་ལ་སྐྱབས་སུ་འགྲོ་ཚུལ། དགེ་
འདུན་ལ་ཆོས་སྒྲུབ་པའི་ཟླ་གྲོགས་བཅོལ་ནས་འཁོར་བ་ལས་གྲོལ་བར་བྱའོ་སྙམ་དུ་
བསམ་པ་ནི། དགེ་འདུན་ལ་སྐྱབས་སུ་འགྲོ་ཚུལ་ཡིན་པས། དཀོན་མཆོག་གསུམ་
ནི༑ ༑སྐྱབས་ཡིན་པར་འདྲ་ཡང་ཡིན་ཚུལ་དང་། སྐྱོབ་ཚུལ་མི་འདྲ་ལ། དེའི་
ཕྱིར་སྐྱབས་སུ་འགྲོ་ཚུལ་ཡང་མི་འདྲའོ། །དོན་དམ་པའི་སངས་རྒྱས་དཀོན་མཆོག་
ནི༑ ༑སངས་འཕགས་ཀྱི་སྤངས་རྟོགས་གཉིས། ཀུན་རྫོབ་པའི་སངས་རྒྱས་དཀོན་
མཆོག་ནི། ལོངས་སྐུ་དང་སྤྲུལ་སྐུ་གཉིས། དོན་དམ་པའི་ཆོས་དཀོན་མཆོག་ནི། .
འགོག་བདེན་དང་ལམ་བདེན་གཉིས། ཀུན་རྫོབ་པའི་ཆོས་དཀོན་མཆོག་ནི། གསུང་
རབ་ཡན་ལག་བཅུ་གཉིས། དོན་དམ་པའི་དགེ་འདུན་དཀོན་མཆོག་ནི། ཐེག་གསུམ་
འཕགས་པའི་སྤངས་རྟོགས་གཉིས། ཀུན་རྫོབ་པའི་དགེ་འདུན་དཀོན་མཆོག་ནི། ཐེག་
པ་གསུམ་གའི་འཕགས་པ་རྣམས་ཡིན་ནོ། །རྣམ་གཞག་འདི་དག་ནི། རྒྱུད་བླ་དར་
ཊིཀ་ལྟར་ཏེ། འོན་ཀྱང་དོན་དམ་པའི་སྐྱབས་གསུམ་གང་རུང་ལ་དོན་དམ་པའི་སྐྱབས་
ཀྱིས་མ་ཁྱབ་པ་ཡིག་ཆ་ལྟར་ཡིན་ཞིང་། ཀུན་རྫོབ་དང་དོན་དམ་པའི་དཀོན་མཆོག་
དྲུག་འདོད་མི་འདོད་སོགས་ལ་མཁས་པའི་བཤད་ཚུལ་མི་འདྲ་བ་མང་ཡང་མ་སྤྲོས།
ཐུབ་དགོངས་སུ་ལམ་བདེན་ཀུན་རྫོབ་པའི་ཆོས་དཀོན་མཆོག་དང་། སོ་སྐྱེའི་དགེ་
སློང་བཞི་སོགས་ཀུན་རྫོབ་པའི་དགེ་འདུན་དཀོན་མཆོག་ཏུ་གསུངས་པ་ལ་ཞིབ་ཆ་
དགོས་སོ། །ངོ་བོ་ཉིད་ཀྱིས་ལྕི་བ་ནི། མི་དགེ་བ་བཅུ་ནང་ཕན་ཚུན་གྱི་ལྕི་བ་ཡིན་



༦o
ཞིང་༑ ༑ལུས་ངག་གི་མི་དགེ་བ་བདུན་ནི། ཕྱི་མ་ཕྱི་མ་ལས་སྔ་མ་སྔ་མ་ལྕི། ཡིད་
ཀྱི་དགེ་བ་གསུམ་ནི། སྔ་མ་སྔ་མ་ལས་ཕྱི་མ་ཕྱི་མ་ལྕིའོ། །གསུམ་པ་དེ་དག་གི་འབྲས་
བུ་ལ་རྣམ་སྨིན་རྒྱུ་མཐུན། བདག་པོའི་འབྲས་བུ་གསུམ་ཡོད། དང་པོ་ནི། མི་དགེ་
བཅུ་པོ་རེ་རེ་ལ་གཞི་དུག་གསུམ་ཆེ་འབྲིང་ཆུང་ངུའི་དབྱེ་བས་ཆེ་འབྲིང་ཆུང་ངུ་གསུམ་
གསུམ་ཡོད་པ་ལས། ཆེན་པོའི་རྣམ་སྨིན་གྱི་འབྲས་བུ་ནི། དམྱལ་བར་སྐྱེ་བ། འབྲིང་
གི་རྣམ་སྨིན་གྱི་འབྲས་བུ་ནི། ཡི་དྭགས་སུ་སྐྱེ་བ། ཆུང་ངུའི་རྣམ་སྨིན་གྱི་འབྲས་
བུ་ནི། དུད་འགྲོར་སྐྱེ་བར་སའི་དངོས་གཞིར་གསུངས་ཤིང་། ས་བཅུ་པའི་མདོ་
དང་༑ ༑ཀླུའི་རྒྱལ་པོ་རྒྱ་མཚོས་ཞུས་པའི་མདོ་དང་། གདགས་པ་ལས་དེ་དང་མི་
མཐུན་པར་ཆེན་པོས་དམྱལ་བ། འབྲིང་གིས་དུད་འགྲོ། ཆུང་ངུས་ཡི་དྭགས་སུ་
སྐྱེ་བར་གསུངས་ཀྱང་། ཡི་དྭགས་གསུམ་དང་། དུད་འགྲོ་བྱིངས་དང་ཁ་འཐོར་
བའི་ཚུལ་དུ་ལེགས་པར་དཔྱད་ན་དགོངས་པ་མི་འགལ་བར་ཤེས་སོ། །གཉིས་པ་
རྒྱུ་མཐུན་གྱི་འབྲས་བུ་ལ་མྱོང་བ་རྒྱུ་མཐུན་དང་། བྱེད་པ་རྒྱུ་མཐུན་གཉིས་ཡོད། མྱོང་
བ་རྒྱུ་མཐུན་ནི། མི་དགེ་བཅུའི་མྱོང་བ་རྒྱུ་མཐུན་གྱི་འབྲས་བུ་རིམ་བཞིན་ཚེ་ཐུང་
བ་སོགས་དང་། ལོངས་སྤྱོད་ཀྱི་ཕོངས་པ་སོགས་དང་། ཆུང་མ་མ་བསྲུངས་པར་
འགྱུར་བ་སོགས་དང་། སྐུར་བ་མང་བ་
བ་སོགས་དང་། མཛའ་བོ་དང་འབྱེ་བ་སོགས་
དང་༑ ༑ཡིད་དུ་མི་འོང་བའི་སྒྲ་ཐོས་པ་སོགས་དང་། གཞན་གྱིས་རང་གི་ཚིག་
མི་ཉན་པ་སོགས་དང་། འདོད་ཆགས་ཤས་ཆེ་བ་སོགས་སོ། །དེ་དག་གི་སོགས་
སྒྲས་བདེན་པ་པོའི་ལེའུ་དང་། ས་བཅུ་པའི་མདོ་ལས་གསུངས་པ་སོགས་སྡུད། རིན་
ཆེན་ཕྲེང་བ་ལས་ཀྱང་། གསོད་པ་ཡིས་ནི་ཚེ་ཐུང་འགྱུར། །རྐུ་བ་ཡིས་ནི་ལོངས་
སྤྱོད་ཕོངས། །བྱི་བོ་བྱེད་པས་དགྲ་དང་བཅས། །བརྫུན་དུ་སྨྲ་བས་སྐུར་མང་སྟེ། །ཕྲ་
མ་ཡིས་ནི་བཤེས་དང་འབྱེད། །རྩུབ་པོ་ཡིས་ནི་མི་སྙན་ཐོས། །མ་འབྲེལ་པ་ཡིས་



༦༡
ཚིག་མི་བཙུན། །བརྣབ་སེམས་ཡིད་ལ་རེ་བ་འཇོམས། །གནོད་སེམས་འཇིགས་
པ་སྦྱིན་པར་བཤད། །ལོག་པར་ལྟ་བས་ལྟ་ངན་ཉིད། །ཅེས་གསུངས་ལ། མདོ་དེ་
དག་ལས་སྲོག་གཅོད་ཀྱི་འབྲས་བུར་ཚེ་ཐུང་བ་དང༌། ནད་མང་བ་གཉིས་ནས་ལོག་
ལྟའི་འབྲས་བུར་ལྟ་བ་ངན་པ་དང་། གཡོ་སྒྱུ་ཅན་དུ་འགྱུར་བ་གཉིས་ཀྱི་བར་མི་
དགེ་བཅུ་པོ་རེ་རེ་ལ་རྒྱུ་མཐུན་གྱི་འབྲས་བུ་གཉིས་གཉིས་གསུངས་པ་རྣམས་ཞིབ་པར་
བསམས་ན། རྐྱེན་ངན་ལམ་འཁྱེར་གྱི་མན་ངག་བླ་ན་མེད་པར་འགྱུར་ཞིང་། འདི་
དག་མིའི་དབང་དུ་བྱས་པར་ཀླུའི་རྒྱལ་པོ་རྒྱ་མཚོས་ཞུས་པ་ལས་ཤེས་སོ། །བྱེད་
པ་རྒྱུ་མཐུན་ནི། ད་ལྟ་སྲོག་གཅོད་པ་ལ་དགའ་བ་སོགས་ཚེ་སྔ་མའི་མི་དགེ་བཅུ་པོ་
རང་རང་གི་བྱེད་པ་དང་མཐུན་པའི་འབྲས་བུའོ། །བདེན་པ་པོའི་ལེའུ་དང་། ས་
བཅུ་པའི་མདོ་དང་། དབུ་མ་རིན་ཆེན་ཕྲེང་བ་དང་། མཛོད་གནས་གཉིས་པའི་
རྒྱུ་མཐུན་རྒྱུ་དང་འདྲ་བའོ། །ཞེས་སོགས་གཞུང་ཕལ་ཆེར་ན་མྱོང་བ་རྒྱུ་མཐུན་དང་།
བྱེད་པ་རྒྱུ་མཐུན་གྱི་དབྱེ་བའི་གསལ་ཁ་མི་འདུག་ཀྱང་ལམ་རིམ་ཆེན་མོ་ལས། བླ་
མ་གོང་མ་རྣམས་མིར་སྐྱེས་ན་ཡང་སྲོག་གཅོད་སོགས་དེ་དག་ལ་དགའ་བར་འ
་འགྱུར་
བ་བྱེད་པ་རྒྱུ་མཐུན་གྱི་འབྲས་བུ་དང་། སྔ་མ་རྣམས་མྱོང་བ་རྒྱུ་མཐུན་གྱི་འབྲས་བུར་
བཞེད་དོ། །ཞེས་གསུངས་པ་ལྟར་གནས་བཞི་པའི་མཆིམས་མཛོད་དུའང་མགོ་སྨོས་
ཙམ་སྣང་། བདག་འབྲས་ནི། མི་དགེ་བཅུའི་བདག་འབྲས་རིམ་བཞིན་བཟའ་བཏུང་
དང་སྨན་དང་འབྲས་བུ་ནུས་མཐུ་ཆུང་བ་སོགས་དང་། འབྲས་བུ་ཉུང་བ་དང་མི་
གྲུབ་བ་དང་ཐན་པ་ཆེ་བ་སོགས་དང་། བཤང་གཅི་དང་འདམ་རྫབ་དང་ལྡན་ལྗིན་
མང་བ་སོགས་དང་། ལས་མཐའ་མི་རྒྱས་ཤིང་མི་མཐུན་པར་འགྱུར་བ་སོགས་དང་།
ས་ཕྱོགས་འབར་འབུར་དང་ལྕང་ལྕོང་དང་མཐོ་དམའ་ཅན་སོགས་དང་། ས་ཕྱོགས་
སྡོང་དུམ་དང་ཚེར་མ་དང་རྡོ་གསེག་མང་བ་སོགས་དང་། འབྲས་བུའི་ལྗོན་ཤིང་



༦༣
ལ་འབྲས་བུ་དུས་སུ་མི་འཆགས་ཤིང་དུས་མ་ཡིན་པར་འཆགས་པ་སོགས་དང་། ཕུན་
ཚོགས་ཐམས་ཅད་ལོ་ཟླ་ཞག་རེ་བཞིན་ཉམས་ཤིང་རྒུད་པར་འགྱུར་བ་སོགས་དང་།
ནད་ཡམས་འཁྲུག་རྩོད་དང་གནོད་འཚེ་མང་བ་སོགས་དང་། དགོས་འདོད་འབྱུང་
བའི་གནས་ནུབ་པ་དང་གཙང་མི་གཙང་གི་སྣང་བ་ཕྱིན་ཅི་ལོག་ཏུ་འགྱུར་བ་སོགས་
ཡིན་ནོ། །འདི་དག་ཞིབ་ཏུ་བསམས་པས་ཡིད་འབྱུང་སྐྱེ་བར་འགྱུར་བར་གདོན་མི་
ཟ་ཞིང་། དེའི་ཚེ་འབྲས་བུ་མི་འདོད་ན་རྒྱུ་ཟློག་པའི་ཐབས་ལ་འབད་པ་མཁས་པའི་
ལུགས་སོ། །གཉིས་པ་དཀར་པོའི་ལས་འབྲས་བསམ་པ་ནི། སྔར་གྱི་ནག་པོའི་ལས་
འབྲས་ཀྱི་ལྡོག་ཕྱོགས་ཡིན་པས་ཕྲ་ཞིང་མཛངས་ལ་ཞིབ་པའི་བློ་གྲོས་ཀྱིས་དཔྱད་དེ་
ཤེས་པར་བྱའོ། །སྤྱིར་ལས་ལ་སེམས་པའི་ལས་དང་། བསམ་པའི་ལས་གཉིས་
ལས༑ ༑དང་པོ་ལ་ཤེས་པ་དང་། ལྡན་མིན་གཉིས། གཉིས་པ་ཐལ་འགྱུར་བ་
དང་བྱེ་བྲག་སྨྲ་བས་གཟུགས་ཅན་དུ་འདོད་ཅིང་། མདོ་སེམས་རང་རྒྱུད་པ་གསུམ་
གྱིས་སེམས་པའི་ལས་ལྟར་འདོད། འོན་ཀྱང་ལས་ལ་བག་ཆགས་ཡོད་མེད་ཀྱི་བཤད་
སྲོལ་གཉིས་ཡོད་དེ། སོ་སོའི་སྒྲུབ་བྱེད་རྣམས་མང་བས་འཇིགས་ནས་མ་བྲིས། བྱས་
བསགས་ཀྱི་ལས་ལ་མུ་བཞི་སྟེ། བྱས་ལ་མ་བསགས་པ་ནི། སའི་དངོས་གཞིར་
བཤད་པའི་རྨི་ལམ་དུ་བྱས་པ་ལ་སོགས་པ་བཅུ་དང་། བསྡུ་བར་བཤད་པའི་མི་མཁས་
པས་བྱས་པ་ལ་སོགས་པ་བདུན་ལྟ་བུ། བསགས་ལ་མ་བྱས་པ་ནི། སེམས་ཀྱིས་
བསགས་པ་ནི། ངེས་པའི་ལས་ཐམས་ཅད་དོ། །གང་ཡང་མ་ཡིན་པ་ནི། དེ་གསུམ་
དུ་མ་གཏོགས་པའི་ལས་ཐམས་ཅད་དོ། །སའི་དངོས་གཞི་ལས། བྱས་པའི་ལས་
གང་ཞེ་ན། བསམ་པའམ་བསམ་ནས་ཀྱང་ཞེས་སོགས་ཀྱི་གཞུང་འདི་ཚིག་གྱོང་པོ་
ཞིག་སྣང་བས་མ་བསགས་ལ་བྱས་པའི་ལས་དྲིས་པར་འཁྲུལ་བར་མི་བྱ་སྟེ། འདིའི་
དོན་ནི། བྱས་ཤིང་བསགས་པའི་ལས་གང་ཞེ་ན། ཡིད་ཀྱིས་བསམ་པའམ་བསམ་



༦༽
ནས་ཀྱང་ལུས་དང་ངག་གིས་ཀུན་ནས་བསླངས་པའམ་བྱས་པ་གང་ཡིན་པའོ། །ཞེས་
པའོ༑ ༑དེ་ཡང་བསམ་པའམ་ཞེས་པའི་ཚིག་འདིས་ཡིད་ལས་བྱས་བསགས་ཚང་
བ་བསྟན་ཅིང་། བསམ་ནས་ཀྱང་ཞེས་པ་མན་ཆད་ཀྱིས་ལུས་ངག་གི་ལས་བྱས་
བསགས་ཚང་བ་བསྟན་ཏོ། །དེ་ལྟར་བཀྲལ་ན། ལམ་རིམ་ལས་ཡིད་ཀྱི་གསུམ་ལ་
མུ་གཉིས་པ་མེད་གསུངས་པའང་བདེ་བླག་ཏུ་གོ་བར་ནུས། ངེས་པའི་ལས་ཀྱི་དོན་
ནི༑ ༑བྱེ་སྨྲས་རྣམ་སྨིན་མྱོང་ངེས་འདོད་ཅིང་། གྲུབ་མཐའ་གོང་མས་བྱས་བསགས་
ཚང་བ་ལ་འདོད་དོ། །དཀར་པོ་དང༌། ནག་པོ་དང་། དཀར་ནག་འདྲེས་མའི་
ལས་གསུམ་ནི། ཀུན་བཏུས་ལས་བསམ་སྦྱོར་གྱི་སྒོ་ནས་བཞག་ལ། མཛོད་ལས་
མི་དགེ་བའི་ལས་དང་། གཟུགས་ཀྱི་སས་བསྡུས་ཀྱི་དགེ་བའི་ལས་དང་། འདོད་
པའི་སས་བསྡུས་ཀྱི་དགེ་བའི་ལས་གསུམ་ལ་རིམ་པར་བཞག་གོ །ཕྱིས་ཀྱི་མཁས་
པ་ཁ་ཅིག །བྱེ་སྨྲའི་ལུགས་ལ་དགྲ་བཅོམ་པའི་རྒྱུད་ལ་མི་དགེ་བའི་ལས་ཡོད་པས།
མི་དགེ་བ་ལ་ཉོན་སྒྲིབ་ཀྱིས་ཁྱབ་པ་གྲུབ་མཐའ་གོང་མའི་ལུགས་ཡིན་ཞེས་གསུངས་
པ་ཡོད་ཀྱང་། རང་ལུགས་ལ་དགྲ་བཅོམ་པར་མ་ཟད་ཕྱིར་མི་འོང་གི་རྒྱུད་ནའང་
མི་དགེ་བའི་ལས་མེད་པར་འདོད་དགོས་ཏེ། བྱེ་སྨྲའི་ལུགས་འདིར་མི་དགེ་བ་ལ་
ཉོན་སྒྲིབ་ཀྱིས་ཁྱབ་པ་མངོན་པ་གོང་འོག་གི་ལུང་རིགས་དུ་མས་གྲུབ་པའི་ཕྱིར། མི་
དགེ་བཅུ་ཆེ་འབྲིང་ཆུང་གསུམ་གྱི་རྣམ་སྨིན་གྱི་འབྲས་བུ་ངན་སོང་གསུམ་ལ་སོ་སོར་
སྦྱར་བ་སོགས་ནི། སྤྱི་རིགས་ནས་ཡིན་གྱི། ནང་གསེས་དྲན་པ་ཉེར་གཞག་དང་
དེའི་བསྡུས་དོན་སློབ་དཔོན་ཆོས་ལྡན་རབ་འབྱོར་དབྱངས་ཀྱིས་མཛད་པ་ལྟར་ཕྲ་ཞིབ་
ཤེས་དགོས་པ་མང་ཞིང་། དེ་ཐམས་ཅད་ལ་ཐུན་མོང་གི་ཡན་ལག་སེམས་གཙོ་ཆེ་
བ་དང་། ཐུན་མོང་མ་ཡིན་པའི་ཡན་ལག་ཡོངས་སུ་གྲགས་པ་བཞི་བཞི་དང་། སློབ་
དཔོན་དཔའ་བོས་ལྔ་ལྔ་གསུངས་པ་སོགས་ཤེས་པར་བྱ་ལ། མི་དགེ་བཅུའི་འབྲས་



，
བུ་མདོར་བསྡུས་པ་སྡོང་པོ་བཀོད་པའི་མདོ་ལས་ཀྱང་གསུངས་ཏེ། དེ་དག་ཞིབ་མོར་
བལྟས་ནས་དཀར་ནག་གི་ལས་འབྲས་ལ་ཤིན་ཏུ་མཁས་པར་བྱའོ། །དེ་ལྟར་ཤི་བའི་
རྗེས་སུ་ལུས་དང་གྲིབ་མ་བཞིན་དུ་དཀར་ནག་གི་ལས་དང་འབྲས་བུ་རང་གི་ཕྱི་བཞིན་
བསླུ་བ་མེད་པར་འབྲང་བའི་ཚུལ་ལ་ངེས་པ་བརྟན་པོ་རྙེད་པར་བྱིན་གྱིས་རློབས་ཤིག་
ཅེས་པ་དོན་གྱིས་ཐོབ་བོ། །ནས་ཞེས་པ་སྔ་ཕྱི་མཚམས་སྦྱོར་བའི་ཚིག་སྟེ། སྔར་
ལྟར་ལས་འབྲས་ལ་ངེས་པ་རྙེད་པ་དང་། རྙེད་ནས་བླང་དོར་བྱེད་པ་གཉིས་ས་བཅད་
སོ་སོར་བྱས་སོ། །བཞི་པ་དགེ་སྡིག་གི་བླང་དོར་ལ་དུས་རྟག་ཏུ་བརྩོན་པར་སྨོན་པ་
ནི༑ ༑རྩ་བ་ལས།
Iཉེས་པའི་ཚོགས། །
ཕྲ་ཞིང་ཕྲ་བ་རྣམས་ཀྱང་སྤོང་བ་དང་། །
དགེ་ཚོགས་མཐའ་དག་སྒྲུབ་པར་བྱེད་པ་ལ། །
རྟག་ཏུ་བག་དང་ལྡན་པར་བྱིན་གྱིས་རློབས། །
ཞེས་པས་བསྟན་ཏེ། དོན་ནི། སྔར་བཤད་པ་ལྟར་སྤྱི་དང་བྱེ་བྲག་གི་ལས་འབྲས་
མི་བསླུ་བའི་ཚུལ་ལ་བཅོས་མིན་གྱི་ངེས་པ་བརྟན་པོ་རྙེད་ནས་སྒོ་གསུམ་གྱི་ཉེས་པའི་
ཚོགས་ཆེན་པོ་མ་ཟད་ཕྲ་ཞིང་ཕྲ་བ་རྣམས་ཀྱང་སྤོང་བ་དང་། དགེ་ཚོགས་མཐའ་
དག་ཕྲ་ཞིང་ཕྲ་བ་ནས་སྒྲུབ་པར་བྱེད་པ་ལ་དུས་རྟག་ཏུ་དྲན་ཤེས་བག་ཡོད་དང་ལྡན་
པར་བྱིན་གྱིས་རློབས་ཤིག་ཅེས་པ་སྟེ། དགེ་སྡིག་གི་བླང་དོར་བྱེད་པ་ལ་ལྟུང་བ་རྣམས་
སོ་སོའི་གཞུང་ནས་གསུངས་པའི་ཕྱིར་བཅོས་དང་། སྡིག་པ་རྣམས་གཉེན་པོ་སྟོབས་
བཞིའི་སྒོ་ནས་སྦྱངས་ཏེ་དགེ་མི་དགེ་ལ་འཇུག་ལྡོག་བྱ་དགོས་པས། གཉེན་པོ་སྟོབས་
བཞི་ནི། སུན་འབྱིན་པའི་སྟོབས། གཉེན་པོ་ཀུན་ཏུ་སྤྱོད་པའི་སྟོབས། ཉེས་པ་
ལས་སླར་ལྡོག་པའི་སྟོབས། རྟེན་གྱི་སྟོབས་སོ། །དང་པོ་ནི། སྔར་བསགས་ཀྱི་



GU
སྡིག་ལྟུང་ལ་སྙིང་ཐག་པ་ནས་འགྱོད་སེམས་མང་དུ་བསྟེན་པའོ། །གཉིས་པ་ལ་མདོ་
ཚིག་ཁ་ཏོན་དུ་འདོན་པ་དང་དེ་ལ་ཐོས་བསམ་བྱེད་པ་སོགས་མདོ་སྡེ་ཟབ་མོ་ལ་བརྟེན་
པ༑ ༑གཟུགས་ལ་སོགས་པའི་ཆོས་ཐམས་ཅད་བདེན་མེད་དུ་ཡིད་ཆེས་པ་དང་དཔྱད་
འཇོག་གིས་སྒོམ་པ་སོགས་སྟོང་པ་ཉིད་ལ་བརྟེན་པ། ཡིག་བརྒྱ་སོགས་གཟུངས་སྔགས་
ཁྱད་པར་ཅན་རང་རང་གི་ཆོ་ག་བཞིན་དུ་བཟླ་བ་བཟླས་བརྗོད་ལ་བརྟེན་པ། དད་
པ་སངས་རྒྱས་ཀྱི་སྐུ་གཟུགས་བཞེངས་པ་སྐུ་གཟུགས་ལ་བརྟེན་པ། སངས་རྒྱས་དང་
དེའི་མཆོད་རྟེན་སོགས་མཆོད་པ་སྣ་ཚོགས་བྱེད་པ་མཆོད་པ་ལ་བརྟེན་པ། སངས་
རྒྱས་དང་བྱང་ཆུབ་སེམས་དཔའི་མཚན་བརྗོད་པ་སོགས་མཚན་ལ་བརྟེན་པ་སྟེ་དྲུག་
གོ ༑འདི་དག་ནི། བསླབ་བཏུས་སུ་དངོས་སུ་བྱུང་བ་ཙམ་སྟེ། གཞན་ཡང་མང་
ངོ་ཞེས་ལམ་རིམ་ལས་གསུངས་པ་ལྟར་གཉེན་པོ་ཀུན་ཏུ་སྤྱོད་པའི་སྟོབས་ལ་མཐའ་
ཡས་ཏེ། ཡང་དག་སྤོང་བ་བཞི་གཉེན་པོ་སྟོབས་བཞིར་སྡུད་ཚུལ་གྱིས་ཤེས་པའི་ཕྱིར་
ཏེ༑ ༑དགེ་བ་མ་སྐྱེས་པ་སྐྱེད་པ་དང༌། སྐྱེས་པ་སྤེལ་བའི་ཡང་དག་སྤོང་བ་གཉིས་
ཀ་གཉེན་པོ་ཀུན་སྤྱོད་ཀྱི་སྟོབས་སུ་བཤད་པའི་ཕྱིར། གུང་ཐང་འཇམ་པའི་དབྱངས་
ཀྱི་སྐབས་བཞི་པའི་བསྡུས་དོན་ལས། སྤོང་བཞི་གཉེན་པོ་སྟོབས་བཞིར་སྡུད་ཚུལ་ཡང་།
སྡིག་སྐྱེས་སྤོང་བ་རྟེན་དང་སུན་འབྱིན་སྟོབས། །མ་སྐྱེས་མི་སྐྱེད་ཉེས་ལས་ལྡོག་པའི་
སྟོབས༑ ༑སྐྱེད་དང་སྤེལ་བ་གཉེན་པོ་ཀུན་སྤྱོད་སྟོབས། །ཞེས་སུ་མཆིམས་གསུངས་
ལམ་རིམ་མཆན་བུ་ལས། །སྡིག་སྐྱེས་སྤོང་བ་ལྡོག་དང་སུན་འབྱིན་སྟོབས། །མ་
སྐྱེས་མི་སྐྱེད་རྟེན་དང་གཉེན་པོའི་སྟོབས། །གསུངས་ཀྱང་སྔ་མ་ལེགས་པས་གཟུང་
བར་བྱ། །ཞེས་གསུངས་པ་ལྟར་རོ། །དེས་ན་གཉེན་པོ་ཀུན་ཏུ་སྤྱོད་པའི་སྟོབས་
ནི༑ ༑ནམ་མཁའ་ལྟར་རྒྱ་ཆེ་བར་གྲུབ་བོ། །གསུམ་པ་ནི། ཕྱིན་ཆད་སྲོག་ལ་བབས་
ཀྱང་མི་དགེ་བ་བཅུ་སོགས་སྡིག་ལྟུང་མི་གསོག་པའི་སྡོམ་སེམས་ཞེ་ཐག་པ་ནས་བསྟེན་



༦༦
པའོ༑ ༑བཞི་པ་ནི། རང་ཉིད་འཁོར་བ་དང་ངན་སོང་གི་སྡུག་བསྔལ་མྱོང་བར་འགྱུར་
བས་སྐྲག་སྟེ་དཀོན་མཆོག་ལ་སྐྱབས་སུ་འགྲོ་བ་དང་། གཞན་མི་དགེ་རྒྱུ་འབྲས་ལས་
བསྐྱབ་པ་དང་། དགེ་བ་རྒྱུ་འབྲས་ལ་འགོད་པའི་དོན་དུ་སངས་རྒྱས་ཐོབ་འདོད་ཀྱི་
སེམས་བསྐྱེད་བསྒོམ་པའོ། །ཉན་ཐོས་སྡེ་པས་འདུལ་བ་ལུང་སོགས་ལས། ལས་
ཀྱི་རྣམ་པར་སྨིན་པ་ནི། གང་དུའང་མ་གཏོགས་སོ། །ཞེས་གསུངས་པ་ལ་བརྟེན་
ནས་མྱོང་ངེས་ཀྱི་ལས་རྣམས་རྣམ་སྨིན་མ་མྱོང་བར་འདག་པ་མེད་པར་འདོད་ཅིང་།
དེ་ཡོད་པར་བཤད་པའི་ཐེག་ཆེན་གྱི་མདོ་རྣམས་བཀའ་མ་ཡིན་པ་སྨྲ་ལ། གྲུབ་བཐའ་
གོང་མས། དེ་ལྟར་གསུངས་པ་ནི། ལོང་བ་དང་འོན་པ་ལྟ་བུ་སྨིན་ཟིན་པ་དང་། སྟོབས་
བཞིའི་གཉེན་པོ་མེད་པ་ལ་དགོངས་པ་ཡིན་གྱི། སྤྱིར་མྱོང་ངེས་ཀྱི་ལས་འདག་པ་
ཡོད་པར་སྒྲུབ་ཚུལ་མདོ་སྡེ་རྒྱན་རྩ་འགྲེལ་དང་། བརྒྱུད་སྟོང་འགྲེལ་ཆེན་དང་། རྟོག་
གེ་འབར་བ་དང་། གྲུབ་འགྲེལ་ཀུན་བཟང་ཞིང་གི་ཉི་མ་སོགས་ལས་ཤེས་པར་བྱའོ།
དེ་དག་གིས་སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་རང་རྒྱུད་ལ་སྐྱེ་བར་
སྨོན་པའི་གསོལ་འདེབས་ཀྱི་དོན་ཆེ་ལོང་ཙམ་ལེགས་པར་སོང་། གཉིས་པ་སྐྱེས་
བུ་འབྲིང་དང་ཐུན་མོང་བའི་ལམ་ལ་སློབ་པར་སྨོན་པ་ལ་གཉིས། ཐར་པ་དོན་གཉེར་
གྱི་བློ་སྐྱེ་བར་སྨོན་པ་དང་། ཐར་པར་བགྲོད་པའི་ལམ་ལ་སློབ་པར་སྨོན་པའོ། །དང་
པོ་ནི། །རྩ་བ་ལས།
སྤྱད་པས་མི་ངོམས་སྡུག་བསྔལ་ཀུན་གྱི་སྒོ །
ཡིད་བརྟན་མི་རུང་སྲིད་པའི་ཕུན་ཚོགས་ཀྱི། །
ཉེས་དམིགས་རིག་ནས་ཐར་པའི་བདེ་བ་ལ། །
དོན་གཉེར་ཆེན་པོ་སྐྱེ་བར་བྱིན་གྱིས་རློབས། །
ཞེས་གསུངས་ཏེ། བཞི་བརྒྱ་པ་ལས། གང་ལ་འདིར་སྐྱོ་ཡོད་མིན་པ། །དེ་ལ་ཞི་



གུས་ག་ལ་ཡོད། །ཅེས་དང་། རྗེ་བླ་མས། སྡུག་བདེན་ཉེས་དམིགས་བསམ་ལ་
མ་འབད་ན། །ཐར་པ་དོན་གཉེར་ཇི་བཞིན་མི་སྐྱེ་ཞིང་། །ཞེས་གསུངས་པ་ལྟར་
སྡུག་བདེན་འཁོར་བའི་ཉེས་དམིགས་མ་བསམས་ན་ཐར་པ་དོན་གཉེར་གྱི་བློ་མི་སྐྱེ་
བས༑ ༑འདི་ལ་གཉིས། འཁོར་བ་སྤྱིའི་སྡུག་བསྔལ་བསམ་པ་དང་། སོ་སོའི་སྡུག་
བསྔལ་བསམ་པའོ། །དང་པོ་ལ་བརྒྱད་བསམ་པ། དྲུག་བསམ་པ། གསུམ་བསམ་
པ་གསུམ་ཡོད་པ་ལས། དང་པོ་བརྒྱད་པོ་རེ་རེ་ཡང་ལྔ་ལྔས་བཤད་པ་དང་། ཐ་
མ་གསུམ་ནི། ཞིབ་ཏུ་ལམ་རིམ་ཆེན་མོ་ལས་ཤེས་པར་བྱ་ཞིང་། འདིར་དྲུག་བསམ་
པ་བཤད་པར་བྱ་སྟེ། ངེས་པ་མེད་པའི་ཉེས་པ། ངོམས་མི་ཤེས་པའི་ཉེས་པ། ལུས་
ཡང་དང་ཡང་དུ་འདོར་བའི་ཉེས་པ། ཡང་དང་ཡང་དུ་ཉིང་མཚམས་སྦྱོར་བའི་ཉེས་
པ༑ ༑ཡང་དང་ཡང་དུ་མཐོ་དམན་དུ་འགྱུར་བའི་ཉེས་པ། གྲོགས་མེད་པའི་ཉེས་
པའོ༑ ༑དེ་སོ་སོར་ངོས་བཟུང་ན། ཚེ་སྟོད་འབྱོར་ཀྱང་ཚེ་སྨད་རྒུད་པ། ཞོགས་
པར་བདེ་ཡང་དགོང་མོ་སྡུག་བསྔལ་བ་སོགས་ཚེ་འདི་དང་ཕྱི་མར་དགྲ་གཉེན་དང་།
བདེ་སྡུག་སོགས་མ་ངེས་པ་ནི། ངེས་པ་མེད་པའི་ཉེས་པ། སྲིད་པའི་ཕུན་ཚོགས་
ནི༑ ༑དཔེར་ན། གསེར་དངུལ་སོགས་སྲང་གང་ཡོད་ན་བཅུ་བསམ། བཅུ་ཡོད་
ན་བརྒྱ་བསམ། བརྒྱ་ཡོད་ན་སྟོང་བསམ་པ་སོགས་ཀྱིས་མཚོན་ཏེ་གནས་ལུས་ལོངས་
སྤྱོད་བཟའ་བཏུང་སོགས་གང་ལའང་ཆོག་མི་ཤེས་པ་ནི། ངོམས་མི་ཤེས་པའི་ཉེས་
པ༑ ༑རང་གང་འདོད་ཀྱི་ལུས་གཅིག་བདག་ཏུ་བཟུང་ནས་སྡོད་ས་མེད་པར་ཡང་
དང་ཡང་དུ་འཆི་དགོས་པ་ནི། །ལུས་ཡང་དང་ཡང་དུ་འདོར་བའི་ཉེས་པ། ཤི་
བའི་འོག་ཏུ་རང་སྐྱིད་ས་ཞིག་ལ་འགྲོ་དབང་མེད་པར་སྐྱེ་གནས་སྣ་ཚོགས་སུ་ཡང་
ཡང་སྐྱེ་དགོས་པ་ནི། ཡང་དང་ཡང་དུ་ཉིང་མཚམས་སྦྱོར་བའི་ཉེས་པ། ལམ་རིམ་
དུ་བཤེས་སྤྲིང་གི་ལུང་དྲངས་པའི་སྐབས་ཀྱི་མའི་ཐུག་མཐའ་ཞེས་པ་རང་གི་མ་དང་།



༦༨
མའི་མ་དང་། མའི་མའི་མ་སོགས་རིམ་གྱིས་དེད་པའི་ཡ་མཐར་སྦྱར་དགོས་ཀྱི།
སེམས་ཅན་གཅིག་གིས་རང་གི་མ་བྱས་པའི་གྲངས་ལ་སྦྱོར་བ་གཞུང་དེའི་དོན་མིན་
པར་གསུངས། །སེམས་ཅན་གཅིག་གིས་རང་གི་མ་བྱས་པའི་ཡ་མཐའ་ཐུག་པ་མེད་
ན༑ ༑རང་གིས་སེམས་ཅན་གཅིག་གི་མངལ་དུ་ཉིང་མཚམས་སྦྱར་བའི་ཡ་མཐའ་
ཐུག་པ་མེད་དགོས་པ་སུས་ཀྱང་རྟོགས་སླ་བས། དེ་ཉིད་ཡང་དང་ཡང་དུ་ཉིང་མཚམས་
སྦྱོར་བའི་ཉེས་པ་དྲན་བྱེད་དུ་འཆར་བདེ་ལ། མ་དང་མའི་མ་སོགས་ཀྱི་ཡ་མཐའ་
ཐུག་པ་མེད་པས། ཉིང་མཚམས་སྦྱར་བ་རེ་རེ་ཤེས་པར་འགྱུར་གྱི། །ཡང་ཡང་
ཉིང་མཚམས་སྦྱར་བ་མི་ཤེས་པས། །དེ་ཉིད་སྐབས་འདིའི་ཉེས་པ་རྟོགས་བྱེད་དུ་
ཇི་ལྟར་འགྱུར་སྙམ་ན། བོད་སྔ་མའི་བཤད་ཚུལ་ལས་རྗེའི་བཞེད་པ་བཤེས་སྤྲིང་དང་
མདོའི་དགོངས་དོན་འཁྲུལ་མེད་དུ་རྟོགས་སླ་ཡང་དེ་ཉིད་ཡང་ཡང་ཉིང་མཚམས་སྦྱར་
བ་འཆར་བྱེད་དུ་གོ་དཀའ་བ་ལྟ་བུ་འཁོར་བའི་སྐྱེ་བ་གཅིག་གི་ཡང་རྒྱུའི་ཡ་མཐའ་
ཐུག་པ་མེད་པར་བསྟན་པ་ཡིན་ཞིང་། །དེ་མེད་པས་འབྲས་བུ་རང་ཉིད་སྐྱེ་བའི་ཡ་
མཐའ་ཡང་ཐུག་པ་མེད་པར་གྲུབ། རྒྱུ་མཚན་དེས་ཡང་དང་ཡང་དུ་ཉིང་མཚམས་
སྦྱར་བ་བདེ་བླག་ཏུ་ཤེས་པའམ། ཁམས་གསུམ་འཁོར་བ་སྡུག་བསྔལ་གྱི་རྒྱ་མཚོ་
ཆེན་པོ་འདིར་རྒྱུད་ཐ་དད་པའི་གང་ཟག་ནང་ཕན་ཚུན་མ་བུ་བྱས་པའི་ཡ་མཐའ་ཐུག་
མེད་དུ་བསྟན་ཅིང་། དེའི་རིམ་གྱིས་བདས་ནའང་ཡང་ཡང་ཉིང་མཚམས་སྦྱོར་བ་
བདེ་བླག་ཏུ་ཤེས་ནུས་པའི་ཕྱིར་དེ་ལྟར་གསུངས་ཞེས་ཟེར་དགོས་སམ་སྙམ་སྟེ་དཔྱད།
འདི་ཉིད་སྐྱེ་བའི་རྒྱུར་འགྱུར་ཚུལ་ལ་སྔ་མ་དག་གིས་དོགས་སློང་མཛད་ཀྱང་རྗེ་རིན་
པོ་ཆེས་ཞལ་འཕངས་གནང་བ་ལྟར་བཞི་བརྒྱ་པ་རྩ་འགྲེལ་གྱི་དོན་ཤིན་ཏུ་གསལ་ལོ།
བརྒྱ་བྱིན་དང་འཁོར་བསྒྱུར་སོགས་ཀྱང་བྲན་དུ་འགྱུར་བ་དང་། ཉི་མ་དང་ཟླ་བ་
ཡང་མུན་པའི་ཀློང་དུ་ལོང་བར་འགྱུར་བ་དང་། ཚེ་འདིར་ཡང་སྐྱིད་སྡུག་མཐོ་དམན་
ས



༦༩
མ་ངེས་པར་སྐད་ཅིག་སྐད་ཅིག་གིས་འགྱུར་ལྡོག་བྱེད་པ་ནི། །ཡང་དང་ཡང་དུ་མཐོ་
དམན་དུ་འགྱུར་པའི་ཉེས་པ། མཐོ་དམན་དྲག་ཞན་སུ་ཡིན་ཀྱང་དང་པོར་སྐྱེ་བའི་
ཚེ་ཡང་རང་གཅིག་པུར་སྐྱེ་ལ། ཐ་མར་འཆི་བའི་ཚེ་ཡང་རང་གཅིག་པུར་འཆི་དགོས་
ཤིང་༑ ༑ཐ་ན་ལྷན་ཅིག་སྐྱེས་པའི་ཤ་རུས་ཀྱང་དོར་ནས་འགྲོ་དགོས་པ་ནི། །གྲོགས་
མེད་པའི་ཉེས་པའོ། །མདོར་ན་སྲིད་པ་ལ་སྐྱོ་བར་བྱ་སྟེ། །སྲིད་པའི་ཕུན་ཚོགས་
ཀྱི་མཐའ་རྒུད་པས་སྡུད་པའི་ཕྱིར་རོ། །ཞེས་འཇམ་མགོན་ཆོས་ཀྱི་རྒྱལ་པོས་གསུངས་
སོ༑ ༑སྡུད་ཚུལ་ནི། འདུལ་བ་ལུང་ལས། བསགས་པ་ཀུན་གྱི་མཐའ་འཛད་ཅིང་།
མཐོན་པོ་རྣམས་ཀྱི་མཐའ་ལྟུང་འགྱུར། །ཕྲད་པའི་མཐའ་ནི་འབྲལ་བ་སྟེ། །གསོན་
པའི་མཐའ་ནི་འཆི་བ་ཡིན། །ཞེས་གསུངས་པ་ལྟར་རོ། །གཉིས་པ་སོ་སོའི་
འི་སྡུག་
བསྔལ་བསམ་པ་ལ་གཉིས། །ངན་འགྲོའི་སྡུག་བསྔལ་བསམ་པ་དང་། བདེ་འགྲོའི་
སྡུག་བསྔལ་བསམ་པའོ། །དང་པོ་ལ་གསུམ། དམྱལ་བ་དུད་འགྲོ་ཡི་དྭགས་ཀྱི་སྡུག་
བསྔལ་བསམ་པའོ། །དང་པོ་ལ་བཞི། སེམས་ཅན་དམྱལ་བ་ཆེན་པོ། །ཉེ་འཁོར་
བ༑ ༑གྲང་དམྱལ། ཉི་ཚེ་བའི་སྡུག་བསྔལ་བསམ་པའོ། །དང་པོ་ལ་ཚ་དམྱལ་བརྒྱད་
ནི༑ ༑ཡང་སོས། ཐིག་ནག །བསྡུས་འཇོམས། ངུ་འབོད། །ངུ་འབོད་ཆེན་པོ། ཚ་
བ༑ ༑རབ་ཏུ་ཚ་བ། མནར་མེད་དོ། །ཛམྦུ་གླིང་འདིའི་མཚོ་མ་དྲོས་པའམ་རི་
གངས་ཅན་གྱི་འོག་ནས་མར་དཔག་ཚད་སུམ་ཁྲི་ཉིས་སྟོང་གིས་ཆོད་པའི་ས་ན་ཡང་
སོས་ཡོད་ལ། །དེ་ནས་མར་དཔག་ཚད་བཞི་སྟོང་བཞི་སྟོང་གིས་ཆོད་པ་ན་གཞན་
བདུན་བརྩེགས་མར་ཡོད་དོ། །ཡང་སོས་ན་ཕན་ཚུན་མཚོན་གྱིས་བསྣུན་པའི་སྡུག་
བསྔལ༑ ༑ཐིག་ནག་ན་ལུས་ལ་ཟུར་བཞིའམ་བརྒྱད་སོགས་སུ་ཐིག་བཏབ་སྟེ་མཚོན་
གྱིས་གཤེག་ཅིང་གཞོག་པའི་སྡུག་བསྔལ། བསྡུས་འཇོམས་ན་བསྡུས་ནས་ལྕགས་
ཀྱི་རིའི་བར་དུ་བཙིར་ཏེ་འཇོམས་པ་སོགས་ཀྱི་སྡུག་བསྔལ། ངུ་འབོད་ན་ལྕགས་



༧o
ཁང་འབར་བའི་ནང་དུ་འཇུག་པའི་སྡུག་བསྔལ། ངུ་འབོད་ཆེན་པོ་ན་ལྕགས་ཁང་
འབར་བ་ཉིས་རིམ་དུ་འཇུག་པའི་སྡུག་བསྔལ། ཚ་བ་ན་ལྕགས་ཟངས་དཔག་ཚད་
མང་པོ་ཡོད་པའི་ནང་དུ་ཁྲོ་ཆུ་ཁོལ་མར་འཚོད་པ་སོགས་ཀྱི་སྡུག་བསྔལཾ། རབ་ཏུ་
ཚ་བ་ན་དབང་པོའི་སྒོ་དང་བ་སྤུའི་བུ་ག་ནས་མེ་འབར་ཞིང་སྔ་མ་ལས་ཉིས་འགྱུར་
གྱིས་ཁྲོ་ཆུར་འཚོད་པ་སོགས་ཀྱི་སྡུག་བསྔལ། མནར་མེད་ན་མེ་དང་དབྱེར་མེད་
དུ་འབར་ཏེ་ངུ་སྐད་ལས་སེམས་ཅན་ཡིན་པར་ཤེས་དགོས་པ་སོགས་ཀྱི་སྡུག་བསྔལ་
བཟོད་གླགས་མེད་པ་ཉམས་སུ་མྱོང་ངོ་། །དེ་དག་གི་ཚེ་ཚད་ལ། འདོད་ལྷ་དང་
པོ་རྒྱལ་ཆེན་རིགས་བཞི་པའི་ཚེ་ཚད་མི་ལོ་ཁྲག་ཁྲིག་བཅུ་དྲུག་དང་ཐེར་འབུམ་ཆེན་
པོ་གཉིས་ལ་ཞག་གཅིག་ཏུ་བརྩིས་པའི་རང་ལོ་ལྔ་བརྒྱ་ནི། །ཡང་སོས་ཀྱི་ཚེ་ཚད།
འདོད་ལྷ་གཉིས་པ་སུམ་ཅུ་རྩ་གསུམ་པའི་ཚེ་ཚད་ཡོངས་རྫོགས་ལ་ཞག་གཅིག་ཏུ་
བརྩིས་པའི་རང་ལོ་ཆིག་སྟོང་ནི། ཐིག་ནག་གི་ཚེ་ཚད། འདོད་ལྷ་གསུམ་པ་འཐབ་
བྲལ་བའི་ཚེ་ཚད་ཡོངས་རྫོགས་ལ་ཞག་གཅིག་ཏུ་བརྩིས་པའི་རང་ལོ་ཉིས་སྟོང་ནི།
བསྡུས་འཇོམས་ཀྱི་ཚེ་ཚད། འདོད་ལྷ་བཞི་པ་དགའ་ལྡན་གྱི་ཚེ་ཚད་ཡོངས་རྫོགས་
ལ་ཞག་གཅིག་ཏུ་བརྩིས་པའི་རང་ལོ་བཞི་སྟོང་ནི། །ངུ་འབོད་ཀྱི་ཚེ་ཚད། འདོད་
ལྷ་ལྔ་པ་འཕྲུལ་དགའི་ཚེ་ཚད་ཡོངས་རྫོགས་ལ་ཞག་གཅིག་ཏུ་བརྩིས་པའི་རང་ལོ་
བརྒྱད་སྟོང་ནི། ངུ་འབོད་ཆེན་པོའི་ཚེ་ཚད། འདོད་ལྷ་དྲུག་པ་གཞན་འཕྲུལ་དབང་
བྱེད་ཀྱི་ཚེ་ཚད་ཡོངས་རྫོགས་ལ་ཞག་གཅིག་ཏུ་བརྩིས་པའི་རང་ལོ་ཆིག་ཁྲི་དྲུག་སྟོང་
ནི༑ ༑ཚ་བའི་ཚེ་ཚད། རབ་ཏུ་ཚ་བའི་ཚེ་ཚད་བར་བསྐལ་ཕྱེད། མནར་མེད་པའི་
ཚེ་ཚད་བར་བསྐལ་གཅིག་གོ དེ་སྐད་དུ་ཡང་མཛོད་ལས། ཡང་སོས་ལ་སོགས་
དྲུག་རིམ་བཞིན། །འདོད་པའི་ལྷ་དང་འདྲ་བ་ཡིན། །རོབ་ཏུ་ཚ་ཕྱེད་མནར་མེད་
ནི༑ ༑བར་གྱི་བསྐལ་བའོ། །ཞེས་གསུངས་སོ། །དེས་ན་དམྱལ་བ་དེ་དག་གི་ཞག་



وله
གཅིག་གི་ཡུན་ཚད་ཀྱང་བློ་ཡུལ་ལས་འགོངས་པ་སྟེ། ཡང་སོས་ལ་མི་ལོའི་གྲངས་
སྨྲས་པས་གཞན་རྣམས་ཀྱང་མཚོན་ནུས་སོ། །གཉིས་པ་ཉེ་འཁོར་བ་ནི། ཚ་དམྱལ་
བརྒྱད་པོ་རེ་རེ་ལ་བཅུ་དྲུག་བཅུ་དྲུག་སྟེ་བརྒྱ་དང་ཉེར་བརྒྱད་ཡོད། དེ་དག་གི་ཕྱོགས་
རེ་རེར་མེ་མ་མུར་གྱི་འོབས། རོ་མྱགས་ཀྱི་འདམ། །སྤུ་གྲིའི་ལམ་སོགས། །ཆུ་
ཀླུང་རབ་མེད་དེ། བཞི་བཞིའོ། དེ་རྣམས་ཚ་དམྱལ་བརྒྱུད་ཀྱི་ཉེ་འཁོར་དུ་ཡོད་པས་
ན༔ ༈ཉེ་འཁོར་བ་ཞེས་ཟེར་ཞིང་། གནོད་པ་ལྷག་པའི་གནས་ཡིན་པས་ན། ལྷག་
པ་ཞེས་ཀྱང་ཟེར་ཏེ། འདི་དག་གི་སྡུག་བསྔལ་ཡང་བསམ་གྱིས་མི་ཁྱབ་བོ། །གསུམ་
པ་གྲང་དམྱལ་བརྒྱད་ནི། ཚ་དམྱལ་གྱི་བྱང་ཕྱོགས་དཔག་ཚད་ཆིག་ཁྲི་བརྒལ་བ་ན་
གནས་ཏེ། ཆུ་བུར་ཅན། ཆུ་བུར་རྡོལ་བ། སོ་ཐམ་པ། ཀྱི་ཧུད་ཟེར་བ། ཨ་ཆུ་
ཟེར་བ་། ཨཏྤལ་ལྟར་གས་པ། པདྨ་ལྟར་གས་པ། པདྨ་ལྟར་གས་པ་ཆེན་པོའོ།
གཞུང་ཁ་ཅིག་ན་ཀྱི་ཧུད་ཟེར་བ་དང་། ཨ་ཆུ་ཟེར་བ་གཉིས་གོ་རིམ་ལྡོག་སྟེ་ཡོད་
ཀྱང་འདིར་ལམ་རིམ་ལྟར་བྲིས། །འདི་དག་ཛམྦུ་གླིང་གི་འོག་ཚ་དམྱལ་གྱི་ཐད་ཀའི་
བྱང་ཕྱོགས་འཁྱག་རུམ་གྱི་གནས་ན་ཡོད་པར་མཆིམས་མཛོད་དང་། ཚ་དམྱལ་
བརྒྱད་ལས་དཔག་ཚད་ཁྲི་ཕྲག་རེས་བར་ཆོད་པ་ན་ཡོད་པར་ལམ་རིམ་དུ་གསུངས་
ཤིང་༑ ༑སའི་དངོས་གཞིར་ཡང་སོས་ནས་དཔག་ཚད་བཞི་ཁྲིའི་ཕ་རོལ་ན་ཆུ་བུར་
ཅན་དང་། དེ་ནས་དཔག་ཚད་ཉིས་སྟོང་ཉིས་སྟོང་གིས་ཆོད་པ་ན་གཞན་བདུན་ཡོད་
པར་གསུངས་སོ། ། ཆུ་བུར་ཅན་ན་ལུས་ཐམས་ཅད་ཆུ་བུར་བྱུང་བ་བཞིན་དུ་འཁུམས་
པའི་སྡུག་བསྔལ། །ཆུ་བུར་རྡོལ་བ་ན་ཆུ་བུར་རྡོལ་བ་བཞིན་དུ་འཁུམས་པའི་སྡུག་
བསྔལ༑ ༑སོ་ཐམ་པ་ན་གྲང་བས་ཉེན་ཏེ་སོ་ཐམ་ཐམ་གྱི་སྒྲ་འབྱིན་པའི་སྡུག་བསྔལ༑
༑ཀྱི་ཧུད་ཟེར་བ་ན་གྲང་བས་ཉེན་ཏེ་ཀྱི་ཧུད་ཅེས་སྨྲེ་སྔགས་འདོན་པའི་སྡུག་བསྔལ༑
༑ཨ་ཆུ་ཟེར་བ་ན་གྲང་བས་ཉེན་ཏེ་ཨ་ཆུ་ཞེས་ཟེར་བའི་སྡུག་བསྔལ།
ཨཏྤལ་



༧༩
ལྟར་གས་པ་ན་ལྷགས་པ་ཆེན་པོས་ལུས་ཁ་དོག་སྔོ་ཞིང་ཁ་ལྔ་དྲུག་ཏུ་གས་པའི་སྡུག་
བསྔལ༑ ༑པདྨ་ལྟར་གས་པ་ན་ལྷགས་པ་ཆེན་པོས་ལུས་ཀྱི་ཁ་དོག་དམར་ཞིང་ཁ་
བཅུ་སོགས་སུ་གས་པའི་སྡུག་བསྔལ། པདྨ་ལྟར་གས་པ་ཆེན་པོ་ན་ལྷགས་པ་ཆེན་
པོས་ལུས་མདོག་ཤིན་ཏུ་དམར་ཞིང་ཁ་བརྒྱ་སྟོང་སོགས་སུ་གས་པའི་སྡུག་བསྔལ་མྱོང་
བའོ༑ ༑ཚེ་ཚད་ནི། རྒྱ་གར་མ་ག་དྷའི་བྲེ་བོ་ཆེའི་ཏིལ་ཁལ་བརྒྱད་ཅུ་ལས་ལོ་བརྒྱ་
བརྒྱ་ན་ཏིལ་རེ་རེ་བླངས་པས་དེ་ཡོངས་རྫོགས་ཟད་པའི་ཡུན་ནི། ཆུ་བུར་ཅན་གྱི་
ཚེ་ཚད་ཡིན་ཞིང་། གཞན་རྣམས་སྔ་མ་སྔ་མའི་ཉི་ཤུ་འགྱུར་བ་ཡིན་པས་བློ་ཡུལ་
ལས་འགོངས་ཏེ། མཛོད་ལས། །ཏིལ་སྦྱང་ནང་ནས་ལོ་བརྒྱ་ཞིང་། ཏིལ་གཅིག་
ཕྱུང་བས་ཟད་གྱུར་པ། །ཆུ་བུར་ཅན་གྱི་ཚེ་ཡིན་ནོ། །གཞན་གྱི་ཚེ་ནི་ཉི་ཤུའི་འགྱུར།
ཞེས་གསུངས་པ་ལྟར་རོ། །བཞི་པ་ཉི་ཚེ་བ་ནི། གནས་ལ་ངེས་པ་མེད་པས་མིའི་
འཇིག་རྟེན་གྱི་ཆུ་བོ་དང་། རི་དང་། མྱ་ངམ་གྱི་ཐང་དང་། རྒྱུ་མཚོའི་འགྲམ་དང་
འོག་དག་ནའང་ཡོད་ལ་བདེ་སྡུག་འདྲེས་མར་མྱོང་བ་སོགས་སྣ་ཚོགས་སྣང་སྟེ། འདུལ་
བ་ལུང་ལས། ཉིན་པར་གཞན་གྱི་སྲོག་གཅོད་ཅིང་། །ནུབ་མོར་ཚུལ་ཁྲིམས་ཡང་
དག་ལྡན། །ལས་དེའི་འབྲས་བུ་བཟང་པོ་དང་། །སྡིག་ཏོ་འདི་ནི་མྱོང་བ་ཡིན། ཞེས་
སོགས་གྲོ་བཞིན་སྐྱེས་རྣ་བ་བྱེ་བ་རི་ལ་ཉི་ཚེ་བ་དག་གིས་སྨྲས་པར་གསུངས་ཤིང་།
འཕགས་པ་དགེ་འདུན་སྲུང་གིས་གཟིགས་ཚུལ་སོགས་རྒྱུ་ཆེར་འབྱུང་བའི་ཕྱིར་རོ།
གཉིས་པ་དུད་འགྲོ་ནི། དྲན་པ་ཉེར་གཞག་ལས་རིགས་མི་འདྲ་བ་སོ་བཞི་གསུངས་
ཀྱང་བསྡུ་ན་བྱིངས་ན་གནས་པ་དང་། ཁ་འཐོར་བ་གཉིས་ཏེ། བྱིངས་ན་གནས་
པ་ནི། རྒྱུ་མཚོ་ཆེན་པོའི་ནང་དང་། གླིང་བར་ན་ཡོད་དོ། །ཁ་འཐོར་བ་ནི། ལྷ་
མིའི་ཡོ་བྱད་དུ་ཡོད་པ་གླང་པོ་ཆེ་དང་། རྟ་བོང་ལ་སོགས་པའོ། །ལྷ་མིའི་ཡོ་བྱད་
དུ་གྱུར་ཅིང་དེ་དངལྷན་ཅིག་ཏུ་རྒྱུ་བས་གནས་གཞན་མེད་པར་སའི་དངོས་གཞི་ལས་



༧༣
གསུངས༑ ༑སྡུག་བསྔལ་ནི༑ ༑གསོད་པ་དང་། བཅིང་བ་དང་། བརྡེག་པ་དང་།
བཀོལ་བ་དང༌། སྣ་དབུག་པ་དང་། གཅིག་ལ་གཅིག་ཟ་བ་སོགས་རིགས་མཐུན་
མི་མཐུན་སྤྱིའི་སྡུག་བསྔལ་དང་། བྱེ་བྲག་གི་སྡུག་བསྔལ་ནི། ཁ་ཅིག་མུ་ཏིག་དང་།
བལ་དང་། རུས་པ་དང་། ཤ་དང་། པགས་པ་ལ་སོགས་པའི་ཆེད་དུ་གསོད་པ་
དང་༑ ༑ཁ་ཅིག་རྡོག་པས་བཏབ་སྟེ་བཀོལ་བ་དང་། ལྕགས་ཀྱུས་བཏབ་སྟེ་བཀོལ་
བ་དང་། གདབ་པས་བཏབ་སྟེ་བཀོལ་བ་སོགས་དང་། ཁ་ཅིག་མུན་པ་དང་ཆུར་
སྐྱེས་ཤིང་དེ་དག་ཏུ་རྒས་ཏེ་འཆི་བ་དང་། ཁ་ཅིག་ཁུར་ལྕི་བས་ངལ་བ་དང་། སྤུ་
འབྲེག་པ་དང་། བདའ་བ་དང་། རྔོན་པས་གཙེས་པ་སོགས་ཏེ། མཐའ་ཡས་སོ།
ཚེ་ཚད་ནི། མཛོད་ལས། །དུད་འགྲོ་རྣམས། མཆོག་རིང་བསྐུལ་བའོ། །ཞེས་
གསུངས་པ་ལྟར་རིང་བ་བར་བསྐུལ་ནས་ཐུང་བ་ཉིན་ཞག་གི་བར་སྣ་ཚོགས་ཡོད།
གསུམ་པ་ཡི་དྭགས་ནི། །རྒྱ་གར་གྲོང་ཁྱེར་ཡངས་པ་ཅན་གྱི་འོག་དཔག་ཚད་ལྔ་
བརྒྱ་ན་ཡི་དྭགས་ཀྱི་གྲོང་ཁྱེར་སེར་སྐྱ་ཞེས་བྱ་བ་ཡོད་ཅིང་། དེ་ལ། ལྟོ་གུག་ཁ་
ཁབ་ལྟར་ཕྲ་དང་། ཞེས་པ་ནས། བདུད་ཀྱི་སྡེ་སྟེ་སུམ་ཅུ་དྲུག
།ཅེས་པ་
ལྟར་རིགས་སོ་དྲུག་ཡོད་ཀྱང་བསྡུས་ན་སའི་དངོས་གཞི་ལྟར་ཟས་སྐོམ་ལ་ནང་གི་
སྒྲིབ་པ་ཡོད་པ། ཟས་སྐོམ་ལ་ཕྱིའི་སྒྲིབ་པ་ཡོད་པ། ཟས་སྐོམ་ཉིད་ལ་སྒྲིབ་པ་ཡོད་
པ་དང་གསུམ་མོ། །ཁ་འཐོར་བ་མཁའ་ལ་རྒྱུ་བ་དང་། མྱ་ངམ་གྱི་ཐང་ལ་གནས་
པ་དང་། དུར་ཁྲོད་ཀྱི་ཤ་ཟ་ལ་སོགས་རྣམས་སོ། །ཟས་སྐོམ་ཉིད་ལ་སྒྲིབ་པ་ཡོད་
པ་ལའང་མེ་ལྕེའི་ཕྲེང་བ་ཅན་དང་། ལྗན་ལྗིན་ཟ་བ་སོགས་གསུངས་སོ། །སྡུག་
བསྔལ་ནི། བཀྲེས་སྐོམ། ཚ་གྲང་། ངལ་འཇིགས་སོགས་མཐའ་ཡས་ཏེ། ཚིག་
མང་དུ་དོགས་པས་མ་སྤྲོས། ཚེ་ཚད་ནི། །རང་ལོ་བརྒྱའམ་མི་ལོ་ཆིག་ཁྲི་ལྔ་སྟོང་
དུ་གསུངས་ཤིང་མཐའ་གཅིག་ཏུ་མ་ངེས་ཏེ། །བཤེས་སྤྲིང་ལས། །བར་ཆད་མེད་



༧༧༤
པར་སྡུག་བསྔལ་བསྟེན་གྱུར་པ། །ཉེས་པར་སྤྱད་པའི་ལས་ཀྱི་ཞགས་པ་ནི། །སྲ་
བས་བཅིངས་པའི་ལུས་ཅན་ཁ་ཅིག་ལོ། །སྔ་སྟོང་དག་དང་ཁྲིར་ཡང་འཆིར་མི་འགྱུར།
ཞེས་གསུངས་པའི་ཕྱིར། གྲོ་བཞིན་སྐྱེས་ལ་ཡི་དྭགས་འགའ་ཞིག་གིས། ནད་མེད་
རྒྱུགས་པས་མྱོས་པ་དང་། །ལང་ཚོ་ལོངས་སྤྱོད་དྲེགས་མྱོས་ཏེ། །སྦྱིན་པ་ཅུང་ཟད་
མ་བཏང་དེས། །བདག་ཅག་ཡི་དྭགས་འཇིག་རྟེན་ལྷགས། ཞེས་སོགས་སྨྲས་པར་
གསུངས་པ་ནི། ཁ་འཐོར་བ་སྟེ། འདི་འདྲ་ལུང་ན་མང་ངོ་། །མདོར་ན། ངན་
སོང་གསུམ་གང་དུ་སྐྱེས་ཀྱང་སྡུག་བསྔལ་བཟོད་གླགས་མ་མཆིས་ཏེ། འཕགས་མཆོག་
ཀླུ་སྒྲུབ་ཀྱིས། །དམྱལ་བ་བྲིས་པ་མཐོང་དང་ཐོས་པ་དང་། །དྲན་དང་བཀླགས་དང་
གཟུགས་སུ་བགྱིས་རྣམས་ཀྱང་། འཇིགས་པ་སྐྱེད་པར་འགྱུར་ན་མི་བཟད་པའི། །རྣམ་
སྨིན་ཉམས་སུ་མྱོང་ན་སྨོས་ཅི་འཚལ། ཞེས་དང་། འདི་ན་ཉིན་གཅིག་མདུང་ཐུང་
སུམ་བརྒྱ་ཡིས། །རབ་ཏུ་དྲག་བཏབ་སྡུག་བསྔལ་གང་ལགས་པ། །དེ་ནི་དམྱལ་བའི་
སྡུག་བསྔལ་ཆུང་ངུ་ལའང་། །འོལ་ཡང་མི་དབྱི་ཆར་ཡང་མི་ཕོད་དོ། །ཞེས་དང་།
དུད་འགྲོའི་སྐྱེ་གནས་ན་ཡང་གསོད་པ་དང་། །བཅིངས་དང་བརྡེགས་སོགས་སྡུག་
བསྔལ་སྣ་ཚོགས་པ། །ཞི་འགྱུར་དགེ་བ་སྤངས་པ་རྣམས་ལ་ནི། །གཅིག་ལ་གཅིག་
ཟ་ཤིན་ཏུ་མི་བཟད་པ། །ཁ་ཅིག་མུ་ཏིག་བལ་དང་རུས་པ་དང་། །ཤ་དང་པགས་
པའི་ཆེད་དུ་གསོད་པར་འགྱུར། །དབང་མེད་གཞན་དག་རྡོག་པ་ལག་པ་དང་། ལྕག་
དང་ལྕགས་ཀྱུ་གདབ་པས་བཏབ་སྟེ་བཀོལ། ཞེས་དང་། ཡི་དྭགས་ན་ཡང་འདོད་
པས་ཕོངས་པ་ཡིས། །བསྐྱེད་པའི་སྡུག་བསྔལ་རྒྱུན་ཆགས་མི་འཆོས་པ། །བཀྲེས་
སྐོམ་གྲང་དྲོ་ངལ་དང་འཇིགས་པ་ཡིས། །བསྐྱེད་པ་ཤིན་ཏུ་མི་བཟད་བསྟེན་འཚལ་
ལོ༑ ༑ཞེས་དང་། ཡི་དྭགས་རྣམས་ལ་སོས་ཀའི་དུས་སུ་ནི། །ཟླ་བའང་ཚ་ལ་
དགུན་ནི་ཉི་མའང་གྲང་། །ལྗོན་ཤིང་འབྲས་བུ་མེད་འགྱུར་འདི་དག་གིས། །བལྟས་



༧༥
པ་ཙམ་གྱིས་ཀླུང་ཡང་སྐམ་པར་འགྱུར། །ཞེས་སོགས་གསུངས་ཤིང་། །ཙནྡྲ་གོ་
མིས༑ ༑དམྱལ་མེ་དུད་པ་ཆེ་དཀུ་མནམ་པ་འཐུལ་བས་གནམ་མདོག་འགྱུར། །མེ་
ལྕེའི་ལག་མང་རྣམ་པར་འཕྲོ་བས་ཕྱོགས་ཀྱི་དཀྱིལ་འཁོར་ཁེབས། །རུས་གོང་རྐང་
དུམ་ཕྲེང་བའི་རྒྱུན་གྱིས་སྤུད་པ་སྐྱི་གཡའ་བ། །གླང་ཆེན་པགས་གྱོན་སྡིགས་ཐབས་
ཀྱེ་མ་ཀྱི་ཧུད་ཟེར་བ་བཞིན། །ཞེས་སོགས་དང༌། ལྷགས་པ་དཔེ་མེད་རུས་པ་ལ་
ཡང་ཐིངས་པ་ཡིས། །ལུས་སྦྲེབས་འདར་ཞིང་སྐུར་ནས་གུམ་གུམ་པར་འདུག་པ།
ཆུ་བུར་བརྒྱ་བྱུང་བརྡོལ་བ་ལས་སྐྱེས་སྲོག་ཆགས་ཀྱི། །རལ་གྲིས་དབད་ནས་ཞག་
དང་ཆུ་སེར་རྐང་བཅས་འཛག །ཅེས་སོགས་དང་། འདི་ནི་དེར་གནས་ཆར་སྤྲིན་
སྡང་བར་འདོད་ན་ཡང་། །སྤྲིན་ལས་ལྕགས་མདའི་ཆར་པ་དུད་འཐུལ་མདག་མར་
བཅས༑ ༑ཚ་ཚ་རྡོ་རྗེའི་ཕ་བོང་དམར་འཕྲོ་གསེར་མདོག་འདྲའི། །གློག་ཕྲེང་དམར་
སེར་འཕྲོ་བ་ལུས་ལ་ཆར་དུ་འབབ། །ཅེས་སོགས་དང་། མདའ་ཆེན་རྣོ་ཚོགས་
འབར་བ་ཆར་བཞིན་བབས་པའི་རྗེས་ལ་ཡང་། །དམྱལ་བའི་སྲུང་མས་དབྱིག་པས་
བཏབ་ཅིང་མཆི་མ་འཛག་བཞིན་དུ། །ལྕགས་ཞུན་ཁུ་བ་མེ་སྟག་འབར་བའི་ཕྲེང་བ་
འཁྲིགས་པ་ལྟུད། །ཁ་སྣ་རྣ་བའི་བུ་ག་དག་ནས་དུད་འཐུལ་གྱེན་དུ་འབྱུང་། །ཞེས་
སོགས་གསུངས་ལ། འཇམ་མགོན་ཆོས་ཀྱི་རྒྱལ་པོས་ཀྱང་། རབ་འབར་ལྕགས་
ཀྱི་ས་གཞིར་མེ་ལྕེས་སྲེག་ཅིང་ལུས་ལ་མཚོན་ཆའི་ཆར་པ་འབབ། གཤིན་རྗེའི་སྐྱེས་
བུས་གསལ་ཤིང་ལ་བསྐྱོན་ཟངས་ཞུན་ལྟུད་ཅིང་ཕུར་བུས་ལྕེ་ལ་འདེབས། གངས་
རིས་བསྐོར་བའི་འཁྱག་པའི་སྦུབས་ཆུད་བུ་ཡུག་འཚུབ་པའི་རླུང་གིས་བཏབ་པ་ཡིས།
ལ་ལར་ཆུ་བུར་བརྒྱ་བྱུང་ལ་ལར་བརྡོལ་ཞིང་ལུས་ནི་ཚལ་པ་དུ་མར་གས། །གདོང་
ནི་སྒྲས་ཁེབས་ཁ་ནི་བསྐམས་ཞིང་ཆུ་ཀླུང་མཐོང་སྟེ་བཏུང་ཕྱིར་རྒྱུགས་པ་ན། །རལ་
གྲི་མདུང་རྣམས་ཐོགས་པའི་སྐྱེས་བུས་འགེགས་ཤིང་ཆུ་ཡང་རྣག་ཁྲག་ཉིད་དུ་མཐོང་།



༧༦
ཁ་ནི་ཁབ་ཀྱི་མིག་ཙམ་ཝ་བས་མགྲིན་འགགས་ཟས་སྐོམ་རྙེད་ཀྱང་སྤྱོད་མི་ནུས། །ཟོས་
ཤིང་འཐུང་རྣམས་འབར་ནས་ཚིག་ཅིང་བཤང་གཅིས་འཚོ་ལ་རང་ཤ་བཅད་དེ་ཟ།
རྨོངས་པའི་མུན་ཆེན་འཐིབས་པས་ལམ་དང་ལམ་མིན་འབྱེད་ལ་བློ་ཡི་ནུས་པ་བྲལ།
གཅིག་ལ་གཅིག་གསོད་ལྷ་མིའི་གཞན་དབང་གྱུར་པས་རྡེག་དང་བཀོལ་བའི་སྡུག་
བསྔལ་འབབ། །ཅིས་གསུངས་པས་སོ། །གསུང་འདི་དག་ནི། བྱིན་རླབས་ཀྱི་
ཚན་ཁ་ཤིན་ཏུ་ཆེ་ཞིང་བདེན་པར་སྨྲ་བའི་དྲང་སྲོང་གི་གཏམ་མི་འགྱུར་གསེར་གྱི་རྡོ་
རྗེའི་མཆེད་ཟླར་སྣང་བས། སྐལ་བཟང་རྣམ་དཔྱོད་དང་ལྡན་པ་དག་གིས་ཚིག་ཡང་
ཡང་བཀླགས་ཏེ་གལ་ཆེ་བའི་དོན་ལ་ཞིབ་ཏུ་བསམ་པར་བྱའོ། །གཉིས་པ་བདེ་འགྲོའི་
སྡུག་བསྔལ་བསམ་པ་ལ་གསུམ། །མི་དང་ལྷ་མ་ཡིན་དང་ལྷའི་སྡུག་བསྔལ་ལོ། །དང་
པོ་ནི། མིའི་གནས་གླིང་བཞི་གླིང་ཕྲན་བརྒྱུད་ཡིན་ལ། །སྡུག་བསྔལ་ནི། ཚོགས་ཀྱི་
གཏམ་ལས། ངན་འགྲོའི་སྡུག་བསྔལ་མ་ལུས་པ། །མི་རྣམས་ལ་ཡང་ཡོད་པར་སྣང་།
ཞེས་གསུངས་པ་ལྟར་བཀྲེས་སྐོམ་ཚ་གྲང་ཚོལ་ངལ་སོགས་མཐའ་ཡས་ཀྱང་བསྡུ་ན་
བདུན་ཡོད་དེ། །སྐྱེ་བའི་སྡུག་བསྔལ། རྒ་བའི་སྡུག་བསྔལ། །ན་བའི་སྡུག་བསྔལ།
འཆི་བའི་སྡུག་བསྔལ། སྡུག་པ་དང་བྲལ་བའི་སྡུག་བསྔལ། །མི་སྡུག་པ་དང་འཕྲད་
པའི་སྡུག་བསྔལ། །འདོད་པ་བཙལ་ཏེ་མ་རྙེད་པའི་སྡུག་བསྔལ་ལོ། །ཚེ་ཚད་ནི།
མཛོད་ལས། །སྒྲ་མི་སྙན་ན་ཚེ་སྟོང་སྟེ། །གཉིས་ན་ཕྱེད་ཕྱེད་སྤངས་པའོ། །འདི་
ན་མ་ངེས་ཐ་མར་ནི། །ལོ་བཅུ་དང་པོར་དཔག་ཏུ་མེད། །ཅེས་གསུངས་པ་ལྟར་
སྒྲ་མི་སྙན་པའི་ཚེ་ཚད་ལོ་སྟོང་དང་། བ་ལང་སྤྱོད་པའི་ཚེ་ཚད་ལོ་ལྔ་བརྒྱ་དང་། ལུས་
འཕགས་གླིང་པའི་ཚེ་ཚད་ལོ་ཉིས་བརྒྱ་ལྔ་བཅུ་ཡིན་ཞིང་། །འཛམ་བུ་གླིང་པ་ལ་ངེས་
པ་མེད་དེ། །ཐ་མར་ཚེ་ལོ་བཅུ་པ་ནས་དང་པོར་ཚེ་ལོ་དཔག་མེད་ཀྱི་བར་སྣ་ཚོགས་
ཡོད༑ ༑གཉིས་པ་ནི། །རི་རབ་ཀྱི་ཆུ་མཚམས་ནས་མར་ལྷ་མིན་གྱི་གནས་གྲོང་



ཁྱེར་འོད་ལྡན་དང༌། ཡུལ་ས་ཐ་དད་པ་ཟླ་བའི་ཕྲེང་བ་དང་། གནས་བཟང་པོ་དང་།
མི་གཡོ་བ་བཞི་རིམ་པར་ཡོད་ཅིང་། །ཕྲག་དོག་དང་འཐབ་རྩོད་ལ་སོགས་པའི་
སྡུག་བསྔལ་དཔག་ཏུ་མེད་དོ། །འདི་ལྷ་དང་དུད་འགྲོར་གསུངས་ཚུལ་གཉིས་ཡོད་
ཀྱང་དགོངས་པ་མི་འགལ། །ཚེ་ཚད་སུམ་ཅུ་རྩ་གསུམ་པ་དང་འདྲ་བར་སའི་དངོས་
གཞིར་གསུངས་ལ། དྲན་པ་ཉེར་གཞག་ལས་མི་ལོ་ལྔ་བརྒྱུ་ལ་ཞག་གཅིག་ཏུ་བརྩིས་
པའི་རང་ལོ་དྲུག་སྟོང་མགུལ་ཕྲེང་དང་བརྟན་པའི་ཚེ་ཚད། །མི་ལོ་བདུན་བརྒྱ་ལ་
ཞིག་གཅིག་ཏུ་བརྩིས་པའི་རང་ལོ་བདུན་སྟོང་མེ་ཏོག་ཕྲེང་གི་ཚེ་ཚད་དུ་གསུངས་ཤིང་།
ཐག་བཟང་རིས་ཀྱི་ཚེ་ཚད་མ་གསུངས་པ། མི་ལོ་བརྒྱད་བརྒྱ་ལ་ཞག་གཅིག་ཏུ་བརྩིས་
པའི་རང་ལོ་བརྒྱད་སྟོང་དུ་སྔ་མའི་རིགས་འགྲེ་སྦྱོར་བ་ལ་དགོངས་སམ་དཔྱད་པར་
བྱའོ༑ ༑གསུམ་པ་ལ་འདོད་ལྷ་རིགས་དྲུག་ནི། རྒྱལ་ཆེན་རིགས་བཞི་པ། སུམ་
ཅུ་རྩ་གསུམ་པ། འཐབ་བྲལ་བ། །དགའ་ལྡན་པ། འཕྲུལ་དགའ་པ། གཞན་འཕྲུལ་
དབང་བྱེད་པའོ། །གཟུགས་ཁམས་གནས་རིགས་བཅུ་བདུན་ནི། །བསམ་གཏན་
དང་པོ་གསུམ་ལ་གནས་གསུམ་གསུམ་དང་། བཞི་པ་ལ་གནས་བརྒྱུད་དོ། །དང་
པོའི་གནས་གསུམ་ནི། ཚངས་རིས་ཚངས་མདུན་ཚངས་ཆེན་ནོ། །གཉིས་པའི་
གནས་གསུམ་ནི། །འོད་ཆུང་ཚད་མེད་འོད་འོད་གསལ་ལོ། །གསུམ་པའི་གནས་
གསུམ་ནི། །དགེ་ཆུང་ཚད་མེད་དགེ་དགེ་རྒྱས་སོ། །བཞི་པའི་གནས་བརྒྱད་ནི།
སྤྲིན་མེད། །བསོད་ནམས་སྐྱེས། །འབྲས་བུ་ཆེ་བ། །མི་ཆེ་བ། །མི་གདུང་བ། གྱ་
ནོམ་སྣང་བ། །ཤིན་ཏུ་མཐོང་བ། །འོག་མིན་ནོ། །འདི་དག་འཁོར་བའི་གནས་ཀྱི་
དབང་དུ་བྱས་ཀྱི། །སྤྱིར་འོག་མིན་ལ་ལོངས་སྐུའི་ཞིང་ཡང་ཡོད། །གཟུགས་མེད་
བཞི་ནི། ནམ་མཁའ་མཐའ་ཡས། །རྣམ་ཤེས་མཐའ་ཡས། །ཅི་ཡང་མེད། །སྲིད་
རྩེའོ༑ ༑འདི་རྣམས་ཀྱི་གནས་ནི། རི་རབ་ཀྱི་བང་རིམ་བཞི་ལ་རྒྱལ་ཆེན་རིགས་



༧༨
བཞི༑ ༑རི་རབ་ཀྱི་སྟེང་ན་སུམ་ཅུ་རྩ་གསུམ་ཡོད་ཅིང་། འཐབ་བྲལ་ནས་འོག་མིན་
གྱི་བར་རི་རབ་ལ་མ་བརྟེན་པར་རང་རང་གི་འོག་གཞིའི་རླུང་དཀྱིལ་ལ་གནས་སོ།
མཛོད་ལས། །གཟུགས་མེད་ཁམས་ན་གནས་མེད་དོ། ཞེས་པ་ལྟར་སྤྱིར་གཟུགས་
མེད་ན་གཟུགས་མེད་པར་ཁས་ལེན་དགོས་ཤིང་། །བྱེ་སྨྲ་ཁ་ཅིག །དེ་ན་སྙིང་ཡོད་
པས་གཟུགས་ཡོད་པར་འདོད་ལ། དཀོན་བརྩེགས་ཀྱི་ཚིག་ཟིན་ལ་བརྟེན་ནས་སྔོན་
གྱི་མཁས་པ་ཁ་ཅིག་དང་ཇོ་ནང་ཏཱ་ར་ནཱ་ཐས་ཀྱང་དེ་ན་གཟུགས་ཡོད་པའི་ཕྱོགས་
བཤད་ཅིང་། འགའ་ཞིག་སྤྲུལ་པའི་ཞིབ་ཆ་འབྱེད་པའང་ཡོད་དོ། །ལྷ་ལའང་ལས་
འབྲས་བསླུ་བ་མེད་པས་སྡུག་བསྔལ་ནང་གསེས་ཀྱི་ཁྱད་པར་ཕྲ་མོ་རྣམས་དཔག་པར་
དཀའ་ཡང་བསྡུ་ན་འཆི་འཕོ་ལྟུང་བའི་སྡུག་བསྔལ་གཉིས་ཡོད། །མི་འདོད་པ་ཐོག་
ཏུ་བབས་པ་ནི། རིགས་དྲུག་ཐམས་ཅད་ལ་ཡོད་དོ། །ཚེ་ཚད་ནི། མཛོད་ལས།
མི་རྣམས་ཀྱི་ལོ་ལྔ་བཅུ་ལ། །འདོད་པ་དག་གི་ལྷ་རྣམས་ལས། །འོག་མ་དག་གི་
ཉིན་ཞག་གཅིག །གོང་མ་གཉིས་ཀ་ཉིས་འགྱུར་རོ། །ཞེས་གསུངས་པ་ལྟར་རྒྱལ་
ཆེན་རིགས་བཞི་པའི་ཚེ་ཚད་རང་ལོ་ལྔ་བརྒྱའམ་མི་ལོ་ས་ཡ་དགུ། །སུམ་ཅུ་རྩ་གསུམ་
པའི་ཚེ་ཚད་རང་ལོ་སྟོང་ངམ་མི་ལོ་བྱེ་བ་གསུམ་དང་ས་ཡ་དྲུག །འཐབ་བྲལ་
བའི་ཚེ་ཚད་རང་ལོ་ཉིས་སྟོང་ངམ་མི་ལོ་དུང་ཕྱུར་གཅིག་དང་བྱེ་བ་བཞི་དང་ས་ཡ་
བཞི༑ ༑དགའ་ལྡན་པའི་ཚེ་ཚད་རང་ལོ་བཞི་སྟོང་ངམ་མི་ལོ་དུང་ཕྱུར་ལྔ་དང་བྱེ་
བ་བདུན་དང་ས་ཡ་དྲུག །འཕྲུལ་དགའ་པའི་ཚེ་ཚད་རང་ལོ་བརྒྱད་སྟོང་ངམ་མི་
ལོ་ཐེར་འབུམ་གཉིས་དང་དུང་ཕྱུར་གསུམ་དང་ས་ཡ་བཞི། གཞན་འཕྲུལ་དབང་
བྱེད་པའི་ཚེ་ཚད་རང་ལོ་ཆིག་ཁྲི་དྲུག་སྟོང་ངམ་མི་ལོ་ཐེར་འབུམ་དགུ་དང་དུང་ཕྱུར་
གཉིས་དང་བྱེ་བ་གཅིག་དང་ས་ཡ་དྲུག་ཡིན་ནོ། །གཟུགས་ཁམས་པའི་ཚེ་ཚད་ནི།
གཟུགས་ཅན་དང་པོ་བསྐལ་བ་ཕྱེད། །དེ་ཡི་གོང་མ་ཕྱེད་ཕྱེད་བསྐྱེད། འོད་ཆུང་



༧༩
རྣམས་ཀྱི་ལྟག་ཡན་ཆད། །ཚེ་ནི་ཉིས་འགྱུར་ཉིས་འགྱུར་ཏེ། སྤྲིན་མེད་བསྐལ་བ་
གསུམ་དོར་རོ། །ཞེས་ལུས་ཚད་ཀྱི་འདོན་པ་བསྒྱུར་བར་གསུངས་པ་ལྟར་ཚངས་
རིས་བསྐལ་ཕྱེད། ཚངས་མདུན་བསྐུལ་བ་གཅིག །ཚངས་ཆེན་བསྐལ་བ་ཕྱེད་
གཉིས༑ ༑འོད་ཆུང་བསྐལ་བ་གཉིས། ཚད་མེད་འོད་བསྐལ་བ་བཞི། །འོད་གསལ་
བསྐལ་བ་བརྒྱད། དགེ་ཆུང་བསྐལ་བ་བཅུ་དྲུག །ཚད་མེད་དགེ་བསྐལ་བ་སོ་གཉིས།
དགེ་རྒྱུས་བསྐལ་བ་རེ་བཞི། སྤྲིན་མེད་བསྐལ་བ་བརྒྱ་ཉེར་ལྔ་། བསོད་ནམས་སྐྱེས་
བསྐལ་བ་ཉིས་བརྒྱ་ལྔ་བཅུ། འབྲས་བུ་ཆེ་བ་བསྐལ་བ་ལྔ་བརྒྱ། མི་ཆེ་བ་བསྐལ་བ་
སྟོང་༑ ༑མི་གདུང་བ་བསྐལ་བ་ཉིས་སྟོང་། གྱ་ནོམ་སྣང་བ་བསྐལ་བ་བཞི་སྟོང་། །ཤིན་
ཏུ་མཐོང་བ་བསྐལ་བ་བརྒྱད་སྟོང་། འོག་མིན་པ་བསྐལ་བ་ཁྲི་དྲུག་སྟོང་ངོ༌། འདིར་
ཚངས་ཆེན་མན་ཆད་ཀྱི་བསྐལ་བ་ནི། བསྐལ་ཕྱེད་ལ་བསྐལ་བའི་མིང་གིས་བཏགས་
པ་དང་། འོད་ཆུང་ཡན་ཆད་ཀྱི་བསྐལ་བ་ནི། བསྐལ་ཆེན་དངོས་ཡིན་པ་ཤེས་དགོས།
གཟུགས་མེད་པའི་ཚེ་ཚད་ནི། ནམ་མཁའ་མཐའ་ཡས་བསྐུལ་བ་ཉི་ཁྲི། རྣམ་ཤེས་
མཐའ་ཡས་བཞི་ཁྲི། །ཅི་ཡང་མེད་དྲུག་ཁྲི། སྲིད་རྩེ་བརྒྱད་ཁྲིའོ། །དེ་ལྟར་ལོངས་
སྤྱད་པས་མི་ངོམས་ཤིང་། གསོག་སྲུང་ལ་སོགས་པའི་སྡུག་བསྔལ་ཀུན་གྱི་སྒོར་གྱུར་
ལ༑ ༑ཡིད་བརྟན་དུ་མི་རུང་བ་སྲིད་པའི་ཕུན་ཚོགས་ཀྱི་ཉེས་དམིགས་ཚུལ་ཇི་ལྟ་
བ་བཞིན་དུ་རིག་ནས་དེ་ལས་ཐར་པའི་འགོག་བདེན་གྱི་བདེ་བ་དྲི་མ་མེད་པ་ལ་ཞེ་
ཐག་པ་ནས་དོན་གཉེར་ཆེན་པོ་སྐྱེ་བར་བྱིན་གྱི་རློབས་ཤིག་ཅེས་པའོ། །གཉིས་པ་
ཐར་པར་བགྲོད་པའི་ལམ་ལ་སློབ་པར་སྨོན་པ་ནི། རྩ་བ་ལས།
རྣམ་དག་བསམ་པ་དེ་ཡིས་དྲངས་པ་ཡི། །
དྲན་དང་ཤེས་བཞིན་བག་ཡོད་ཆེན་པོ་ཡིས། །
བསྟན་པའི་རྩ་བ་སོ་སོར་ཐར་པ་ལ། །



50
སྒྲུབ་པ་སྙིང་པོར་བྱེད་པར་བྱིན་གྱིས་རློབས། །
ཞེས་པས་བསྟན་ཏེ། ཐར་པའི་ལམ་ལ་སློབ་པ་ནི། ངེས་འབྱུང་གི་བསམ་པ་རྣམ་
པར་དག་པས་ཀུན་ནས་བསླངས་ཏེ་སོ་སོར་ཐར་པའི་སྡོམ་པའི་མི་མཐུན་ཕྱོགས་མཐའ་
དག་བསྲུངས་ཤིང་། །མཐུན་ཕྱོགས་མཐའ་དག་བསྒྲུབས་ཏེ་བདེན་བཞིའི་བླང་དོར་
བྱེད་པ་ཁོ་ན་ཡིན་ཞིང་། །འདུལ་བསྟོད་ལས། །ཇི་ལྟར་ས་ནི་སྐྱེ་རྒུ་རྣམས་ཀྱི་གཞི།
དེ་ལས་འབྲས་རྣམས་སྐྱེ་བར་འགྱུར་བ་ལྟར། །དེ་བཞིན་འདུལ་བའང་སྡོམ་བརྩོན་
རྣམས་ཀྱི་གཞི། །དེ་བཞིན་དེ་ལས་ཡོན་ཏན་རྣམས་ཀྱང་སྐྱེ། །ཞེས་དང༌། བཤེས་
སྤྲིང་ལས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལགས་
པར་གསུངས། ཞེས་དང་། འཇམ་མགོན་བླ་མས། གང་ལ་བརྟེན་ན་བདེ་བླག་ཏུ།
ཐར་པའི་གྲོང་དུ་བགྲོད་པའི་ཐབས། །བདེ་གཤེགས་བསྟན་པའི་སྙིང་པོ་མཆོག
སོ་སོར་ཐར་ཅེས་གྲགས་པ་གང་། །ཞེས་དང་། སོ་སོར་ཐར་པའི་མདོ་ལས། །དང་
པོར་ཚུལ་ཁྲིམས་མེད་པར་གྱུར་པ་དེ། །ཕྱིས་ནས་མྱ་ངན་འདས་པ་འཐོབ་སྙམ་མམ།
ཞེས་དང་། འཇམ་དཔལ་རྩ་རྒྱུད་ལས། ཚུལ་ཁྲིམས་འཆལ་ལ་ཐུབ་དབང་གིས།
སྔགས་འགྲུབ་པར་ནི་མ་གསུངས་ཏེ། །མྱ་ངན་འདས་གྲོང་འགྲོ་བ་ཡི། །ཡུལ་དང་
ཕྱོགས་ཀྱང་མ་ཡིན་ནོ། །ཞེས་དང་། དཔུང་བཟང་གིས་ཞུས་པ་ལས། །རྒྱལ་བ་
ངས་གསུངས་སོ་སོར་ཐར་པ་ཡི། །ཚུལ་ཁྲིམས་རྣམ་དག་འདུལ་བ་མ་ལུས་ལས།
སྔགས་པ་ཁྱིམ་པས་རྟགས་དང་ཆོ་ག་སྤང་། །ལྷག་མ་རྣམས་ནི་ཉམས་སུ་བླང་བར་
བྱ༑ ༑ཞེས་སོགས་བཀའ་དང་བསྟན་བཅོས་ལས་རྒྱ་ཆེར་གསུངས་པ་ལྟར་སོ་སོར་
ཐར་པའི་སྡོམ་པ་བསྟན་པའི་རྩ་བ་ཡིན་ཚུལ་ལ་ལུང་རིགས་ཀྱི་ངེས་པ་བརྟན་པོ་དྲངས་
ཏེ་སྲུང་ཐབས་རྣམ་པ་ལྔའི་ཉམས་ལེན་ལ་སྐྱེས་བུའི་རྩལ་སྤུངས་པས་འབད་དགོས་
ཤིང་༑ ༑མདོར་བསྡུས་ན་བྱ་བ་རྣམས་ལ་རང་དབང་གིས་མི་འཇུག་པར་སྡེ་སྣོད་



༨༡
མཁྱེན་པའི་མཁས་པར་དྲིས་ཏེ་བྱེད་པ་དང་། རྒྱུན་དུ་བག་ཡོད་དྲན་ཤེས་དད་གུས་
ཁྲེལ་ངོ་ཚ་སོགས་བསྟེན་པ་དང་། གསོ་དབྱར་དགག་དབྱེའི་གཞི་གསུམ་གྱི་བསླབ་
པ་སྦྱོང་བ་དང་། ཟས་གོས་གནས་མལ་སོགས་མཐའ་གཉིས་སུ་མ་ལྷུང་བ་དང་།
ལྟུང་བ་ཕྲ་རགས་ཐམས་ཅད་ངོས་ཟིན་པར་བྱས་ནས་འགོག་པ་གནད་དུ་ཆེ་སྟེ། རྒྱས་
པར་འདུལ་བའི་གཞུང་ལུགས་ལས་ཤེས་པར་བྱའོ། །བདེན་བཞི་ནི། སྡུག་བདེན།
ཀུན་འབྱུང་བདེན་པ། འགོག་བདེན། ལམ་བདེན་ནོ། །དེ་བསྡུས་ན། ཀུན་ཉོན་
ཕྱོགས་ཀྱི་བདེན་པ་རྒྱུ་འབྲས་དང་། རྣམ་བྱང་ཕྱོགས་ཀྱི་བདེན་པ་རྒྱུ་འབྲས་གཉིས་
སུ་འདུ། བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་ནི། མི་རྟག་སྡུག་བསྔལ་
སྟོང་བདག་མེད། རྒྱུ་ཀུན་འབྱུང་རབ་སྐྱེ་རྐྱེན། འགོག་པ་ཞི་བ་གྱ་ནོམ་ངེས་འབྱུང་།
ལམ་རིག་པ་སྒྲུབ་པ་ངེས་འབྱིན་ཏེ། ཁྱད་གཞི་བདེན་པ་བཞི་པོ་རེ་རེ་ལ་ཁྱད་ཆོས་
བཞི་བཞི་ཡོད་དོ། །དེ་དག་ནི། རྣམ་འགྲེལ་ལས། བདེ་དང་ང་དང་ངའི་ཞེས་སོགས།
ཡང་དག་མིན་པ་རྣམ་བཅུ་དྲུག །སྒྲོ་བཏགས་ནས་ནི་ཡོངས་སུ་སྲེད། །ཅེས་
གསུངས་པ་ལྟར་བདེན་བཞི་ལ་དམིགས་ནས་ཕྱིན་ཅི་ལོག་གི་རྣམ་པ་བཅུ་དྲུག་ཏུ་སྒྲོ་
འདོགས་པའི་ལྟ་ལོག་བཅུ་དྲུག་གི་གཉེན་པོའི་དོན་རྣམ་དུ་ཕྱེ་བའོ། །གཞན་ཡང་།
འཕགས་པའི་བདེན་པ་བཞི་དག་གི །རྣམ་པ་མི་དམིགས་སྒོ་ནས་ནི། །ཞེས་པའི་
སྐབས་ཀྱི་རྣམ་པ་སོ་གསུམ་དང་། བདེན་པ་སོ་སོ་ལ་བཞི་དང་། །ལམ་ལ་དེ་ནི་
བཅོ་ལྔར་བཤད། །ཅེས་པའི་སྐབས་ཀྱི་རྣམ་པ་ཉེར་བདུན་དང་། དེ་དག་བརྒྱད་
དང་བདུན་དང་ནི། །ལྔ་དང་བཅུ་དྲུག་ཅེས་བསྒྲགས་སོ། །ཞེས་པའི་སྐབས་ཀྱི་རྣམ་
པ་སོ་དྲུག་སོགས་དང་། མདོ་ལས་འཇིག་རྟེན་གྱི་ཁམས་འདིར་བདེན་པ་བཞི་ལ་
སྡུག་བདེན་སོགས་ཀྱི་མིང་གིས་བསྟན་པ་དང་། འཇིག་རྟེན་གྱི་ཁམས་གཞན་དུ་ཐ་
སྙད་གཞན་གྱིས་བསྟན་ཚུལ་རྒྱ་ཆེར་གསུངས་པ་སོགས་ཞིབ་པར་བསམས་ན་བདེན་



ར༣
བཞི་འདི། ངེས་ལེགས་བདུད་རྩིའི་གྲོང་ཁྱེར་དུ་འཇུག་པར་འདོད་བའི་སྐལ་བཟང་
རྣམས་ལ་མེད་མི་རུང་གི་ཉམས་ལེན་གྱི་སྡོམ་ཆེན་པོར་འདུག་པས་ནེ་ཙོའི་མ་ཎིར་
ཡི་རང་མི་བྱ་བར་ཐོས་བསམ་མཛད་འཚལ་ལོ། །སྟེས་དབང་གིས་ཆེ་བར་གྲགས་
ཤིང་རློམ་པ་ཁ་ཅིག་སློབ་གཉེར་ལ་སྨོད་ཚུལ་ཐོས་པ་ནི། རྒྱལ་བ་སྲས་དང་བཅས་
པའི་སྤྱན་སྔར་རང་ཉིད་ཡ་སོ་ཅན་གྱི་བ་ལང་དུ་གོ་བར་བྱེད་པ་སྟེ། ཀྱེ་མ་ཀྱི་ཧུད་
ལྔ་བདོའི་ཐན་རྟགས་ཡིད་ཕམ་གྱི་གནས་སུ་སྣང་ངོ༌། །བདེན་བཞི་ལས་སྡུག་བདེན་
ནད་དང་འདྲ། ཀུན་འབྱུང་ནད་ཀྱི་རྒྱུ་རྐྱེན་དང་འདྲ། འགོག་བདེན་ནད་སངས་
པའི་བདེ་བ་དང་འདྲ། །ལམ་བདེན་སྨན་དང་འདྲ་བས་གོ་རིམ་ཡང་དེ་ལྟར་རྒྱུད་
བླ་མ་དང་། མཛོད་ནས་གསུངས་ཏེ། རྒྱུད་བླར། ནད་ནི་ཤེས་བྱ་ནད་ཀྱི་རྒྱུ་ནི་
སྤང་བྱ་ལ། །བདེར་གནས་ཐོབ་བྱ་སྨན་ནི་བསྟེན་པར་བྱ་བ་ལྟར། །སྡུག་བསྔལ་རྒྱུ་
དང་དེ་འགོག་པ་དང་དེ་བཞིན་ལམ། །ཤེས་བྱ་སྤང་བྱ་རིག་པར་བྱ་ཞིང་བསྟེན་པར་
བྱ༑ ༑ཞེས་དང་། མཛོད་ལས། སྡུག་བསྔལ་དེ་བཞིན་ཀུན་འབྱུང་དང་། །འགོག་
དང་ལམ་སྟེ་དེ་ལྟར་ན། །དེ་དག་ཇི་ལྟར་མངོན་རྟོགས་རིམ། །ཞེས་སོ། །དེ་ལྟ་
བུའི་འདུ་ཤེས་ཀྱིས་བླང་དོར་ཚུལ་བཞིན་བྱ་དགོས་ཤིང་། རྒྱུ་འབྲས་དོན་གྱི་གོ་རིམ་
ནི༑ ༑མངོན་རྟོགས་རྒྱན་ལས། །རྒྱུ་དང་ལམ་དང་སྡུག་བསྔལ་དང་། །འགོག་པ་
ལ་ནི་གོ་རིམ་བཞིན། །ཞེས་གསུངས་པ་ལྟར་རོ། །གོ་རིམ་འདི་ཙམ་གྱིས་ཀྱང་བླང་
དོར་གྱི་གནད་ལ་ངེས་པ་ཆེན་པོ་སྟེར་རོ། །དེ་ལྟར་སྔར་བཤད་པའི་རྣམ་དག་བསམ་
པ་ཐར་པ་དོན་གཉེར་གྱི་བློ་དེ་ཡིས་དྲངས་པ་ཡི་དྲན་པ་དང་ཤེས་བཞིན་དང་། བག་
ཡོད་ཆེན་པོ་ཡིས་སངས་རྒྱས་ཀྱི་བསྟན་པའི་རྩ་བ་སོ་སོར་ཐར་པའི་སྡོམ་པའི་མཐུན་
ཕྱོགས་ཀྱི་བསླབ་བྱ་མཐའ་དག་ལ་ཚུལ་བཞིན་དུ་སྒྲུབ་པ་སྒོ་གསུམ་གྱི་སྤྱོད་པའི་སྙིང་
པོར་བྱེད་པར་བྱིན་གྱིས་རློབས་ཤིག་ཅེས་པའོ། །དེ་དག་གིས་སྐྱེས་བུ་འབྲིང་དང་
ས ་



ཐུན་མོང་བའི་ལམ་རྒྱུད་ལ་སྐྱེ་བར་སྨོན་པའི་གསོལ་འདེབས་ཀྱི་དོན་རགས་རིམ་སོང་།
གསུམ་པ་སྐྱེས་བུ་ཆེན་པོའི་ལམ་ལ་སློབ་པར་སྨོན་པའོ། །དང་པོ་ལ། རྩ་བ་ལས།
རང་ཉིད་སྲིད་མཚོར་ལྷུང་བ་ཇི་བཞིན་དུ། །
མར་གྱུར་འགྲོ་བ་ཀུན་ཀྱང་དེ་འདྲ་བར། །
མཐོང་ནས་འགྲོ་བ་སྒྲོལ་བའི་ཁུར་འཁྱེར་བའི། །
བྱང་ཆུབ་སེམས་མཆོག་འབྱོངས་པར་བྱིན་གྱིས་རློབས། །
ཞེས་གསུངས་ཏེ། །སེམས་བསྐྱེད་ཚུལ་ལ་རྒྱལ་སྲས་ཞི་བ་ལྷ་ནས་བརྒྱུད་པའི་བདག་
གཞན་མཉམ་བརྗེའི་བྱང་ཆུབ་ཀྱི་སེམས་བསྐྱེད་ཚུལ་དང་། ཇོ་བོ་རྗེ་ནས་བརྒྱུད་པའི་
མན་ངག་རྒྱུ་འབྲས་བདུན་མའི་སེམས་བསྐྱེད་ཚུལ་གཉིས་ཡོད། །དང་པོ་ནི། རང་
ཡལ་བར་འདོར་ཞིང་གཞན་གཅེས་པར་འཛིན་པ་ནི། །གདག་གཞན་བརྗེ་ཚུལ་ཡིན་
ཞིང་༑ ༑དེའི་སྒོ་ནས་སེམས་བསྐྱེད་པའོ། །གཉིས་པ་ནི། །སེམས་ཅན་ཐམས་
ཅད་མར་ཤེས་པ། དྲིན་དྲན་པ། །དྲིན་བཟོ་བ། ཡིད་འོང་གི་བྱམས་པ། སྙིང་རྗེ།
ལྷག་བསམ། སེམས་བསྐྱེད་རྣམས་རྒྱུ་འབྲས་ཀྱི་ཆོས་བདུན་དང་། མར་ཤེས་དང་
དྲིན་དྲན། དྲིན་དྲན་དང་དྲིན་གཟོ། །དྲིན་གཟོ་དང་ཡིད་འོང་གི་བྱམས་པ། ཡིད་
འོང་གི་བྱམས་པ་དང་སྙིང་རྗེ། སྙིང་རྗེ་དང་ལྷག་བསམ། ལྷག་བསམ་དང་སེམས་
བསྐྱེད༑ ༑སེམས་བསྐྱེད་དང་རྟོགས་པ་བླ་མེད་བྱང་ཆུབ་ནི། །རྒྱུ་འབྲས་བདུན་ནོ།
འདིར་རྒྱུ་བཞི། རྐྱེན་བཞི། སྟོབས་ལྔ་ལས་སྐྱེ་ཚུལ། བརྟན་མི་བརྟན་གྱི་ཁྱད་པར།
ཉན་རང་ལ་སྙིང་རྗེ་ཆེན་པོ་ཡོད་མེད། ལྷག་བསམ་གྱི་རྣམ་གཞག་སོགས་བཤད་བྱ་
མང་ཡང་མ་སྤྲོས། ལུགས་འདི་གཉིས་ཀྱང་རྒྱལ་བའི་སྲས་ཀྱི་བློ་སྦྱོང་བསམ་གྱི་མི་
ཁྱབ་པའི་ལྡོག་ཆ་ཙམ་ཡིན་གྱི། དོན་ལ་འགལ་བ་མེད་དོ། །ཡིད་འོང་གི་བྱམས་
པའི་སྟེང་དུ་གདམས་ངག་གི་ཆུ་བོ་གཉིས་འདྲེས་པའི་ཐ་སྙད་ཀྱང་ཉམས་ལེན་པ་རྣམས་



ཀྱིས་མཛད་ཅེས་སྒོམ་སྡེའི་སྤྱི་དོན་ལས་གསུངས། གཞན་དོན་དུ་སངས་རྒྱས་ཐོབ་
འདོད་ཀྱི་སེམས་ཁྱད་པར་ཅན་ནི། སེམས་བསྐྱེད་ཡིན་ཞིང་། དེ་ལ་མངོན་རྟོགས་
རྒྱུན་ལྟར་ཉེར་གཉིས། མདོ་སྡེ་རྒྱུན་ལྟར་བཞི། བསྡུ་བ་ལྟར་བཅུ། བཞེད་ཚུལ་
གྱིས་གསུམ་སོགས་ངོ་བོ་དང་སྒྲས་བརྗོད་ཀྱི་དབྱེ་བ་མང་ཡང་མདོར་བསྡུ་ན་སྤྱོད་
འཇུག་ལྟར་གཉིས་ཏེ། སྨོན་པ་སེམས་བསྐྱེད་དང་། འཇུག་པ་སེམས་བསྐྱེད་དོ།
ཕྱིན་དྲུག་གི་བྱ་བས་དངོས་སུ་མ་ཟིན་པ་དེ་སྨོན་པ་སེམས་བསྐྱེད་དང་། ཟིན་པ་དེ་
འཇུག་པ་སེམས་བསྐྱེད་དོ། །འདི་གཉིས་ཀྱི་ངོ་བོ་དང་མཚམས་ལ་རྒྱ་བོད་ཀྱི་མཁས་
པའི་བཞེད་ཚུལ་མཐའ་ཡས་པ་ཡོད་ཀྱང་ཚིག་མང་དུ་དོགས་པས་རེ་ཞིག་བཞག
དེ་ལྟར་རང་ཉིད་སྲིད་པ་སྡུག་བསྔལ་གྱི་རྒྱ་མཚོ་ཆེན་པོར་ལྷུང་བ་ཇི་བཞིན་དུ། ཕ་
མར་གྱུར་པའི་འགྲོ་བ་སེམས་ཅན་ཀུན་ཀྱང་ངང་ཚུལ་དེ་དང་འདྲ་བར་མཐོང་ནས་
འགྲོ་བ་མ་ལུས་འཁོར་བ་ལས་སྒྲོལ་བའི་ཁུར་ཆེན་རང་སྟེང་དུ་འཁྱེར་བའི་སྟོབས་
མངའ་བྱང་ཆུབ་སེམས་མཆོག་རིན་པོ་ཆེ་ད་ལྟ་ཉིད་དུ་འབྱོངས་པར་བྱིན་གྱིས་རློབས་
ཤིག་ཅེས་པའོ། །གཉིས་པ་ལ་གཉིས། སྤྱོད་པ་སྤྱི་ལ་སློབ་པར་སྨོན་པ་དང་། ཕར་
ཕྱིན་ཐ་མ་གཉིས་ལ་སློབ་པར་སྨོན་པའོ། །དང་པོ་ལ། །རྩ་བ་ལས།
སེམས་ཙམ་བསྐྱེད་ཀྱང་ཚུལ་ཁྲིམས་རྣམ་གསུམ་ལ། །
གོམས་པ་མེད་ན་བྱང་ཆུབ་མི་འགྲུབ་པར། །
ལེགས་པར་མཐོང་ནས་རྒྱལ་སྲས་སྡོམ་པ་ལ། །
བརྩོན་པ་དྲག་པོས་སློབ་པར་བྱིན་གྱིས་རློབས། །
ཞེས་གསུངས་ཏེ། སེམས་བསྐྱེད་དང་སྤྱོད་པ་ལ་མ་བསླབས་ན་བླ་མེད་བྱང་ཆུབ་མི་
འགྲུབ་པས། རྒྱལ་སྲས་ཀྱི་སྤྱོད་པའི་སྡོམ་དུ་གྱུར་པ་ཚུལ་ཁྲིམས་རྣམ་པ་གསུམ་ལ་
ངེས་པར་བསླབ་དགོས་ཤིང་། ཚུལ་ཁྲིམས་གསུམ་ནི། ཉེས་སྤྱོད་སྡོམ་པའི་ཚུལ་



ཏ༥
ཁྲིམས༑ ༑དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་
སོ༑ ༑དེ་རྣམས་སོ་སོར་ངོས་བཟུང་ན། བྱང་ཆུབ་སེམས་དཔའི་རྒྱུད་ཀྱི་སོ་ཐར་
རིགས་བརྒྱུད་ཀྱི་སྡོམ་པ་ནི། ཉེས་སྤྱོད་སྡོམ་པའི་ཚུལ་ཁྲིམས། བྱང་ཆུབ་སེམས་
དཔའི་རྒྱུད་ཀྱི་སྒོ་གསུམ་གྱི་དགེ་བ་མཐའ་དག་སྒྲུབ་པའི་ཚུལ་ཁྲིམས་ནི། དགེ་བ་
ཆོས་སྡུད་ཀྱི་ཚུལ་ཁྲིམས། གྲོགས་བྱ་དགོས་པ་ལ་སོགས་པ་སེམས་ཅན་གྱི་དོན་བྱ་
བ་བཅུ་གཅིག་བྱེད་པའི་ཚུལ་ཁྲིམས་ནི། སེམས་ཅན་དོན་བྱེད་ཀྱི་ཚུལ་ཁྲིམས་ཡིན།
ཕྱིན་དྲུག་རེ་རེ་ལའང་དྲུག་དྲུག་མདོ་དང་མངོན་རྟོགས་རྒྱན་ལས་གསུངས་ཤིང་།
གསུམ་གསུམ་ལམ་རིམ་སོགས་ནས་གསུངས་པས་རྒྱས་པར་ཕྱེ་ན། ཉམས་ལེན་
གྱི་སྒོ་མཐའ་ཡས་ཀྱང་འདིར་འགག་སྡོམ་ཚུལ་ཁྲིམས་གསུམ་ཙམ་གསུངས་སོ། །དེ་
ལྟར་བླ་མེད་བྱང་ཆུབ་ཏུ་སེམས་ཙམ་བསྐྱེད་ཀྱང་ཉེས་སྤྱོད་སྡོམ་པ་སོགས་ཚུལ་ཁྲིམས་
རྣམ་པ་གསུམ་ལ་ཡང་ཡང་གོམས་པ་མེད་ན། ཐོབ་བྱ་རྫོགས་པའི་བྱང་ཆུབ་སུས་
ཀྱང་མི་འགྲུབ་པར་ལེགས་པར་མཐོང་ནས་རྒྱལ་སྲས་བྱང་ཆུབ་སེམས་དཔའི་སྡོམ་
པ་ཚུལ་ཁྲིམས་གསུམ་ལ་ཉིན་ཚན་ཀུན་ཏུ་བརྩོན་པ་དྲག་པོས་སློབ་ནུས་པར་བྱིན་གྱིས་
རློབས་ཤིག་ཅེས་པའོ། གཉིས་པ་ལ། །རྩ་བ་ལས།
ལོག་པའི་ཡུལ་ལ་གཡེང་བ་ཞི་བྱེད་ཅིང་། །
ཡང་དག་དོན་ལ་ཚུལ་བཞིན་དཔྱོད་པ་ཡི། །
ཞི་གནས་ལྷག་མཐོང་ཟུང་དུ་འབྲེལ་བའི་ལམ། །
མྱུར་དུ་རྒྱུད་ལ་སྐྱེ་བར་བྱིན་གྱིས་རློབས། །
ཞེས་གསུངས། འདི་ལ་གཉིས། བསམ་གཏན་ལ་
ད་ལ་སློབ་ཚུལ་དང༌། ཤེས་རབ་ལ་
སློབ་ཚུལ་ལོ། །དང་པོ་ནི། སེམས་དགེ་བའི་དམིགས་པ་ལ་བརྩེ་གཅིག་ཏུ་གནས་
པའི་ཏིང་ངེ་འཛིན་ནི། བསམ་གཏན་གྱི་ངོ་བོ་ཡིན་ཞིང་། དེ་ལ་དབྱེ་ན། ལུས་



y༦
སེམས་བདེ་བར་གནས་པའི་བསམ་གཏན། ཡོན་ཏན་མངོན་པར་སྒྲུབ་པའི་བསམ་
གཏན༑ ༑སེམས་ཅན་གྱི་དོན་བྱེད་པའི་བསམ་གཏན་གསུམ་ཡོད། ལུས་སེམས་
ཤིན་སྦྱངས་འདྲེན་པའི་བསམ་གཏན་ནི། ལུས་སེམས་བདེ་བར་གནས་པའི་བསམ་
གཏན། །མངོན་ཤེས་དྲུག་དང་། རྣམ་ཐར་བརྒྱད་དང་། ཟད་པར་བཅུ་དང་། ཟིལ་
གནོན་བརྒྱད་ལ་སོགས་པ་ཐུན་མོང་དང་ཐུན་མོང་མ་ཡིན་པའི་ཡོན་ཏན་སྒྲུབ་པའི་
བསམ་གཏན་ནི། ཡོན་ཏན་མངོན་པར་སྒྲུབ་པའི་བསམ་གཏན། གྲོགས་སོགས་
དོན་བྱ་བ་བཅུ་གཅིག་བྱེད་པའི་བསམ་གཏན་ནི། སེམས་ཅན་དོན་བྱེད་ཀྱི་བསམ་
གཏན་ཡིན། ཞི་གནས་སྒྲུབ་ཚུལ་ལོ། རྒྱུ་ཚོགས་དྲུག་བསྟེན་པ་དང་། སྒྲུབ་ཚུལ་
དངོས་སོ། །དང་པོ་ནི། ཁྱད་ཆོས་ལྔ་ལྡན་གྱི་མཐུན་པའི་ཡུལ་ན་གནས་པ་དང་།
འདོད་པ་ཆུང་བ་དང་། ཆོག་ཤེས་པ་དང་། བྱ་བ་ཉུང་བ་དང་། ཚུལ་ཁྲིམས་དག་
པ་དང་། འདོད་པའི་རྣམ་རྟོག་སྤངས་པ་དྲུག་གོ་ །ཉན་སར་ཚོགས་སོ་བཞི་གསུངས་
ལ༑ ༑སློབ་དཔོན་བྱང་བཟང་གིས་དགུ་དང་། ནག་པོ་པས་སོ་གསུམ་སོགས་གསུང་
མོད༑ ༑མང་དུ་དོགས་ནས་བཞག །གཉིས་པ་སྒྲུབ་ཚུལ་དངོས་ནི། སེམས་གནས་
དགུ་དང་། འདུ་བྱེད་བརྒྱད་དང་། སྟོབས་དྲུག་དང་། ཡིད་བྱེད་བཞིའི་སྒོ་ནས་
སྒྲུབ་པའོ། །སེམས་གནས་དགུ་ནི། སེམས་འཇོག་པ་དང་། རྒྱུན་དུ་འཇོག་པ་
དང་༑ ༑གླན་ཏེ་འཇོག་པ་དང་། ཉེ་བར་འཇོག་པ་དང་། དུལ་བར་བྱེད་པ་དང་།
ཞི་བར་བྱེད་པ་དང༌། རྣམ་པར་ཞི་བར་བྱེད་པ་དང་། རྩེ་གཅིག་ཏུ་བྱེད་པ་དང་།
སེམས་མཉམ་པར་འཇོག་པའོ། །དེ་རྣམས་སེམས་དམིགས་པར་མི་གཏོད་པ་ལ་
སོགས་པའི་ཉེས་པ་དགུའི་གཉེན་པོ་སྟེ། སེམས་དམིགས་པ་ལ་གཏོད་པ་དང་། དེའི་
རྒྱུན་སྐྱོང་བ་དང་། གཡེང་ན་སླར་ཡང་གཏོད་པ་དང་། གོང་ནས་གོང་དུ་ཇེ་ཆེར་
གཏོད་པ་དང་། ཏིང་ངེ་འཛིན་གྱི་ཡོན་ཏན་བསམས་ནས་དེ་ལ་སྤྲོ་བ་དང་། རྣམ་



y༧
གཡེང་གི་སྐྱོན་བསམས་ནས་ཏིང་ངེ་འཛིན་ལ་མི་དགའ་བ་གཞོམ་པ་དང་། རྣམ་
གཡེང་ལ་སོགས་པའི་ཉོན་མོངས་ལྡང་བ་རྣམ་པར་འཇོམས་པ་དང་། འབད་རྩོལ་
མེད་པར་རང་གི་ངང་གིས་གནས་པ་ཐོབ་པ་རྣམས་དང་རིམ་བཞིན་སྦྱར་བར་བྱའོ།
འདུ་བྱེད་བརྒྱད་ནི། དད་པ་དང་། འདུན་པ་དང༌། །བརྩོན་འགྲུས་དང༌། ཤིན་
སྦྱངས་དང་། དྲན་པ་དང་། ཤེས་བཞིན་དང་། སེམས་པ་དང་། བཏང་སྙོམས་
སོ༑ ༑དེ་དག་ཏིང་ངེ་འཛིན་གྱི་སྦྱོར་བ་དང༌། དངོས་གཞི་དང་། ཁྱད་པར་དུ་
འགྱུར་བ་ལ་སྒྲིབ་པའི་ལེ་ལོ་དང་། གདམས་ངག་བརྗེད་པ་དང་། བྱིང་རྒོད་དང་།
བྱིང་རྒོད་བྱུང་ཚེ་གཉེན་པོ་འདུ་མི་བྱེད་པ་དང་། བྱིང་རྒོད་ཞི་ཚེ་གཉེན་པོ་ཧ་ཅང་
འདུ་བྱེད་པ་སྟེ་ཉེས་པ་ལྔའི་གཉེན་པོ་སྟེ། དང་པོ་བཞི་ལེ་ལོ་དང་། ལྔ་པ་བརྗོད་པ་
དང་༑ ༑དྲུག་པ་བྱིང་རྒོད་དང་། བདུན་པ་འདུ་མི་བྱེད་པ་དང་། བརྒྱུད་པ་འདུ་
བྱེད་པའི་གཉེན་པོའོ། །སྐབས་འདིའི་དད་པ་སོགས་བརྒྱད་ནི། ལས་འབྲས་ལ་
ཡིད་ཆེས་པའི་དད་པ་དང་། ཏིང་ངེ་འཛིན་མངོན་པར་འདོད་པའི་འདུན་པ་དང་།
དེ་ལ་སྤྲོ་བའི་རྩོལ་བ་དང་། དགའ་བ་དེ་ཁྱད་པར་ཅན་གྱི་ཤིན་སྦྱངས་དང་། དམིགས་
པ་མ་བརྗེད་པའི་དྲིན་པོ་དང་། བྱིང་རྒོད་རྟོགས་པའི་ཤེས་བཞིན་དང་། གཉེན་པོ་
འདུ་བྱེད་པའི་སེམས་པ་དང་། ཧ་ཅང་འདུ་བྱེད་འདོར་བའི་བཏང་སྙོམས་རྣམས་
སུ་རིམ་བཞིན་ཤེས་པར་བྱའོ། །བརྒྱད་པོ་དེ་ཡང་བསྡུ་ན་བཞི་སྟེ། མདོ་སྡེ་རྒྱན་ལས།
གཅིག་ནི་འབད་པར་བྱེད་པ་སྟེ། །གཉིས་པ་ཕན་འདོགས་བདག་ཉིད་དོ། །གསུམ་
པ་གཏོད་པར་བྱེད་པ་སྟེ། བཞི་པ་གཉེན་པོ་པ་ཡིན་ནོ། །ཞེས་གསུངས་པར་ལྟར་
འབད་པར་བྱེད་པ་དང་། ཕན་འདོགས་པ་དང་། གཏོད་པར་བྱེད་པ་དང་། གཉེན་
པོའི་ཐབས་བཞིར་འདུས་པའི་ཕྱིར། གྲངས་བཞིན་དུ་གསུམ་དང༌། གཅིག་དང་།
གཉིས་དང་། གཉིས་དང་སྦྱར་རོ། །སྟོབས་དྲུག་ནི། ཐོས་པའི་སྟོབས་དང་། བསམ་



ར༨
པའི་སྟོབས་དང་། དྲན་པའི་སྟོབས་དང་། ཤེས་བཞིན་གྱི་སྟོབས་དང་། བརྩོན་
འགྲུས་ཀྱི་སྟོབས་དང་། འདྲིས་པའི་སྟོབས་སོ། །དེ་དྲུག་གི་ངོ་བོ་གོ་སླ་ཞིང་། བྱེད་
ལས་ནི། ཐོས་པའི་སྟོབས་ཀྱིས་སེམས་གནས་དང་པོ་དང་། བསམ་པའི་སྟོབས་
ཀྱིས་སེམས་གནས་གཉིས་པ་དང་། དྲན་པའི་སྟོབས་ཀྱིས་སེམས་གནས་གསུམ་པ་
བཞི་པ་གཉིས་དང་། ཤེས་བཞིན་གྱི་སྟོབས་ཀྱིས་སེམས་གནས་ལྔ་པ་དྲུག་པ་བདུན་
པ་གསུམ་དང་། བརྩོན་འགྲུས་ཀྱི་སྟོབས་ཀྱིས་སེམས་གནས་བརྒྱད་པ་དང་། འདྲིས་
པའི་སྟོབས་ཀྱིས་སེམས་གནས་དགུ་པ་བསྒྲུབས་ཏེ་ཡིད་ཏིང་ངེ་འཛིན་ལ་སྦྱོར་བར་
བྱེད་དོ། །ཡིད་བྱེད་བཞི་ནི། བསྒྲིམས་ཏེ་འཇུག་པའི་ཡིད་བྱེད་དང་། ཆད་ཅིང་
འཇུག་པའི་ཡིད་བྱེད་དང་། སྐབས་སུ་ཆད་པ་མེད་པར་འཇུག་པའི་ཡིད་བྱེད་དང་།
རྩོལ་བ་མེད་པར་འཇུག་པའི་ཡིད་བྱེད་དོ། །འདི་དག་གི་གནས་སྐབས་ཀྱིས་སེམས་
གནས་དགུ་བསྡུས་ཏེ། སེམས་གནས་དང་པོ་གཉིས་ཀྱི་སྐབས་སུ་ཏིང་ངེ་འཛིན་སྒྲུབ་
པའི་ཐབས་ལ་བྱིང་རྒོད་ཀྱི་ཟོན་ཆེན་པོས་བློ་བསྒྲིམས་ཏེ་འཇུག་པ་དང་། སེམས་
གནས་གསུམ་པ་བཞི་པ་ལྔ་པ་དྲུག་པ་བདུན་པ་རྣམས་ཀྱིས་སྐབས་སུ་དེ་ཙམ་སྒྲིམ་མི་
དགོས་ཀྱང་བྱིང་རྒོད་ཀྱིས་བར་ཆད་ཅིང་འཇུག་པ་དང་། སེམས་གནས་བརྒྱུད་སྐབས་
སུ་རྩོལ་བ་བྱས་ན་བྱིང་རྒོད་ཀྱིས་བར་ཆད་པ་མེད་པར་འཇུག་པ་དང་། སེམས་གནས་
དགུ་པའི་སྐབས་སུ་རྩོལ་བ་མེད་པར་འཇུག་པའི་ཕྱིར། སེམས་གནས་དགུ་པ་དེ་ཉིད་
ལ་གཞུང་ལུགས་རྣམས་སུ་འདོད་སེམས་རྩེ་གཅིག་པ་ཞེས་གསུངས་ཤིང་། དེའི་
འོག་ཏུ་ཤིན་སྦྱངས་རགས་པ་དང་། ཤིན་སྦྱངས་མི་གཡོ་བ་གཉིས་རིམ་པར་གྲུབ་
པའི་ཕྱི་མའི་ཚེ་ཞི་གནས་ཐོབ་པར་ཉན་ས་སོགས་འདིའི་གཞུང་ཆེན་པོ་ལ་མཁས་པའི་
དམ་པ་རྣམས་ཀྱིས་གསུངས་སོ། །གཞུང་ཁུངས་ཐུབ་ན་བྱིང་བ་གསལ་པོར་ངོས་
བཟུང་བ་མེད་པས་ཤེས་པར་དཀའ་ཞིང་ཤིན་ཏུ་གལ་ཆེ་གཤིས་རྣལ་འབྱོར་པ་སོ་སོའི་



5༩
ཉམས་མྱོང་གི་སྟེང་ནས་སྒོམ་རིམ་ལྟར་ངོས་འཛིན་དགོས་པར་འཇམ་མགོམ་བླ་མས་
གསུངས་པས་ན། དྲི་བ་ལྷག་བསམ་རབ་དཀར་གྱིས་དྲིས་ལན་བློ་བཟང་བཞད་
ད་པའི་
སྒྲ་དབྱངས་ལས། ཏིང་འཛིན་གཡོ་མེད་སྐྱོང་བའི་ཚེ། །ཅུང་ཟད་དམིགས་པའི་
ངར་ཤོར་ན། །བྱིང་བ་ཕྲ་མོས་ཟིན་པ་ཡིན། །ངར་མེད་དྭངས་ཆ་ཡོད་པ་ན། །བྱིང་
བ་འབྲིང་ནི་སླེབ་པ་ཡིན། །དྭངས་ཆ་མེད་ན་བྱིང་བ་ཆེ། །ཞེས་གསུངས་པ་ལྟར་
སེམས་དགེ་བའི་དམིགས་པ་ལ་རྩེ་གཅིག་ཏུ་གཏད་པའི་ཚེ་རྣམ་པའི་དྭངས་ཆ་ཡོད་
ཅིང་འཛིན་སྟངས་ཀྱི་གསལ་ངར་ཅུང་ཟད་ཤོར་བའི་ཆ་ནས་བཞག་པའི་སེམས་བྱུང་
དེ༑ ༑བྱིང་བ་ཕྲ་མོའི་དོན་དང་། དེ་ལྟར་གཏད་པའི་ཚེ་འཛིན་སྟངས་ཀྱི་གསལ་
ངར་མེད་ལ་རྣམ་པའི་དྭངས་ཆ་ཡོད་པའི་ཆ་ནས་བཞག་པའི་སེམས་བྱུང་དེ། བྱིང་
བ་འབྲིང་གི་དོན་དང་། དེ་ལྟར་གཏད་པའི་ཚེ་འཛིན་སྟངས་ཀྱི་གསལ་ངར་དང་རྣམ་
པའི་དྭངས་ཆ་གང་ཡང་མེད་པར་སེམས་ཀྱི་འཕང་ཧ་ཅང་ལྷོད་དེ་དམའ་བར་གྱུར་
པའི་ཆ་ནས་བཞག་པའི་སེམས་བྱུང་དེ། བྱིང་བ་ཆེན་པོའམ་རགས་པའི་དོན་ནོ། །དེ་
དག་ཀྱང་ནང་གསེས་ལྟོས་འཇོག་གི་དབྱེ་བ་ཙམ་སྟེ། འབྲིང་ནི། རགས་པས་བསྡུས་
སོ༑ ༑སྤྱིར་བྱིང་ཞེས་པ། ལྟུང་བ་དང༌། ཐིམ་པ་སོགས་དོན་མང་པོ་ལ་སྐབས་
ཐོབ་ཀྱིས་གོ་དགོས་ཏེ། ཐིབས་པོར་བྱིང་། རྒྱ་མཚོར་བྱིང་ཞེས་པ་ལ་སོགས་པ་
ལྟ་བུའོ། །འདིར་ཡང་དེའི་སྟེང་ནས་དོན་གནད་བཙལ་ཏེ་སེམས་དགེ་བའི་དམིགས་
པ་ལ་རྩེ་གཅིག་ཏུ་གཏད་པའི་འཕང་མཐོ་དམན་དང༌། གསལ་ངར་ཆེ་ཆུང་གི་སྒོ་
ནས་བྱིང་བ་ཕྲ་རགས་ཀྱི་ཁྱད་པར་ཞིབ་མོར་འབྱེད་དགོས་པར་སྣང་། མཛོད་ལས། .
འདོད་ཆགས་ཀྱིས། །ངོ་ཚ་མེད་རྒོད་སེར་སྣ་བསླངས། །ཞེས་གསུངས་པ་ལྟར་རྒོད་
པ་དང་རྣམ་གཡེང་གཉིས་རང་དང་མཚུངས་ལྡན་གྱི་སེམས་གཞན་དུ་འཕྲོ་བའམ་
གཡེང་བར་བྱེད་པའི་ལས་ཅན་དུ་འདྲ་ཡང་འདོད་ཆགས་ཀྱི་དབང་གིས་འཕྲོ་བ་རྒོད་



༩༠
པ་དང་། ཉོན་མོངས་གཞན་གྱི་དབང་གིས་འཕྲོ་བ་རྣམ་གཡེང་ངོ༌། །དེས་ན་ཆགས་
པའི་དབང་གིས་སེམས་ཀྱི་ཕྱོགས་གཅིག་དགེ་བའི་དམིགས་པ་ལས་གཞན་དུ་འཕྲོ་
པར་བྱེད་པའི་སེམས་བྱུང་དེ། རྒོད་པ་ཕྲ་མོ་དང་། ཆགས་པའི་དབང་གིས་སེམས་
ཀྱིས་དགེ་བའི་དམིགས་པ་ཤོར་ནས་གཞན་དུ་འཕྲོ་བར་བྱེད་པའི་སེམས་བྱུང་དེ། རྒོད་
པ་རགས་པའོ། །བྱིང་བ་ལ་དགེ་བ་དང་མ་བསྒྲིབས་ལུང་མ་བསྟན་གཉིས་ཡོད་པར་
ལམ་རིམ་ལས་གསུངས་ཤིང་། དེ་དག་རིམ་བཞིན་བྱིང་བ་ཕྲ་རགས་སུ་བཞེད་པར་
སྡོམ་སོགས་ཀྱིས་གསུངས་ལ། རྒོད་པ་ཕྲ་རགས་གཉིས་ཀ་འདོད་ཆགས་ཀྱི་ཆར་
གཏོགས་པའི་ཉེ་ཉོན་དུ་ཤེས་པར་བྱའོ། །འདིར་གུང་ཐང་འཇམ་པའི་དབྱངས་ཀྱིས།
འོན་ཀྱང་བྱིང་ཕྲ་དགེ་ལ་རགས་པ་ནི། །མ་བསྒྲིབས་ལུང་མ་བསྟན་དུ་བཤད་པའི་
ཕྱིར༑ ༑སྒྲིབ་གཉིས་ལས་གཞན་སྙོམས་འཇུག་སྒྲིབ་གང་དཔྱོད། །སྙོམས་འཇུག་
སྒྲིབ་ལ་སྒྲིབ་པས་ཁྱབ་གསུངས་ཤིང་། །ལས་སྒྲིབ་དེ་ལས་ལྡོག་ཕྱིར་དེ་ཉིད་ལ། །ངོ་
ཚ་ཁྲེལ་མེད་དང་ལྡན་མེད་དམ་དཔྱད། །ཅེས་ཡིག་ཆའི་གསུངས་ཚུལ་ལ་དོགས་
དཔྱོད་གནང་ཞིང་། དེ་ལ་བརྟེན་ནས་མཁས་བླུན་མང་པོས་རང་རང་གི་བསམ་ཚོད་
ཀྱི་དགག་སྒྲུབ་སྣ་ཚོགས་བྱས་འདུག་མོད། ཁོ་བའི་རྨོངས་བློར་འཆར་ཚོད་ལྟར་ན།
སྙོམས་འཇུག་གི་སྒྲིབ་པ་ལ་སྤྲུལ་པ་དང་སྙོམས་པར་འཇུག་པ་ལ་བར་དུ་གཅོད་པའི་
ལུས་སེམས་ལས་སུ་མི་རུང་འཇོག་པར་མཁས་གྲུབ་ཐམས་ཅད་མཁྱེན་པས་གསུངས་
པ་དང་། སྙོམས་འཇུག་གི་སྒྲིབ་པ་སྤོང་ཚུལ་དང་། མཛོད་དུ་ཉོན་མོངས་ཤས་ཆེ་
ན་ཞེས་པ་རྩ་འགྲེལ་གྱིས་ཉོན་མོངས་ཤས་ཆེ་བ་དང་རྣོ་བ་གཉིས་ལས་ཤས་ཆེ་བ་ཙམ་
ཉོན་སྒྲིབ་ཏུ་གསུངས་པ་དང་། ངོ་བོ་ཉིད་ཀྱིས་སྒྲིབ་པ་ཡིན་མོད་སོགས་མིག་ཏུ་བྱས་
ནས་ལེགས་པར་དཔྱད་ན་ཡིག་ཆའི་དགོངས་པ་དང་། ཞིབ་ཆ་ཞིག་ཨེ་རྙེད་སྙམ་
ཡང་༑ ༑ཐག་གཅོད་པར་དཀའ་བའི་གནས་ཡིན་པས་བློ་ལྡན་རྣམས་ཀྱིས་མངོན་



༩༡
པ་གོང་འོག་དབུས་མཐའ་
ཐའ་རྒྱུད་བླ་རྩ་འགྲེལ་སོགས་གཞུང་ཆེན་མོ་དཔང་དུ་བཞག་
སྟེ་དཔྱད་པར་འཚལ། བུ་སྟོན་རིན་པོ་ཆེས་སྣོམས་འཇུག་གི་སྒྲིབ་པ་སྤངས་པའི་ཉན་
རང་མེད་པར་ཡང་གསུངས་སོ། །ཤེས་རབ་ལ་སློབ་ཚུལ་ནི། ཆོས་རབ་ཏུ་རྣམ་
པར་འབྱེད་པའི་སེམས་བྱུང་ནི། སྐབས་འདིའི་ཤེས་རབ་ཀྱི་ངོ་བོ་ཡིན་ཞིང་། དེ་
ལ་དབྱེ་ན། དོན་དམ་རྟོགས་པའི་ཤེས་རབ། ཀུན་རྫོབ་རྟོགས་པའི་ཤེས་རབ། སེམས་
ཅན་གྱི་དོན་བྱ་བ་རྟོགས་པའི་ཤེས་རབ་གསུམ་ཡོད། ཆོས་དང་གང་ཟག་གི་བདག་
མེད་རྟོགས་པའི་ཤེས་རབ་ནི། དོན་དམ་རྟོགས་པའི་ཤེས་རབ། ཐ་སྙད་རིག་པའི་
གནས་ལྔ་རྟོགས་པའི་ཤེས་རབ་ནི། ཀུན་རྫོབ་རྟོགས་པའི་ཤེས་རབ། གཞན་དོན་
སྒྲུབ་ཚུལ་ཕྱིན་ཅི་མ་ལོག་པར་རྟོགས་པའི་ཤེས་རབ་ནི། སེམས་ཅན་གྱི་དོན་བྱ་བ་
རྟོགས་པའི་ཤེས་རབ་ཡིན། འདིར་བྱེ་བྲག་སྨྲ་བས་མཛོད་ལས། མཚན་མེད་ཞི་
བའི་རྣམ་པ་དང་། །སྟོང་དང་བདག་མེད་སྟོང་ཉིད་དུ། །འཇུག་པའི་སྨོན་པ་མེད་
པ་ནི། །དེ་ལས་གཞན་བདེན་རྣམ་པ་ཅན། །ཞེས་གསུངས་པ་ལྟར་འདས་ལམ་ལྷག་
མཐོང་གི་ཡུལ་གྱི་གཙོ་བོ་རྣམ་ཐར་སྒོ་གསུམ་བདེན་བཞིའི་ཁྱད་ཆོས་མི་རྟག་སོགས་
བཅུ་དྲུག་ཏུ་ཕྱེ་ནས་འཆད། མདོ་སྡེ་པས་ཆོས་ཀྱི་བདག་མེད་དང་ལོངས་སྐུ་སོགས་
ཁས་མི་ལེན་ཞིང་། འཁོར་རྩ་དང་ཞི་སྒོ་སོགས་བྱེ་བྲག་སྨྲ་བ་ལྟར་འདོད་ཀྱང་ནམ་
མཁའ་ལ་སོགས་པའི་སྤྱི་མཚན་རྣམས་སེམས་ཅན་གྱི་མངོན་སུམ་གྱི་སྣང་ཡུལ་མ་
ཡིན་པས་གང་ཟག་གི་བདག་མེད་ཕྲ་མོ་ཐེག་པ་ཆེ་ཆུང་གི་བར་ཆད་མེད་ལམ་གྱི་དངོས་
གཞལ་མ་ཡིན་པར་ཁས་ལེན། སེམས་ཙམ་པས་གཟུགས་ལ་སོགས་པའི་ཆོས་རྣམས་
ཀྱི་སྟེང་གི་ཡོངས་གྲུབ་ལྷག་མཐོང་གི་དམིགས་པ་མཐར་ཐུག་ཏུ་འདོད་ཅིང་། རྣམ་
དག་སྤྱོད་ཡུལ་རྣམ་གཉིས་ཏེ། །གཅིག་པུ་ཁོ་ནར་བརྗོད་པ་ཡིན། །ཞེས་པ་ལྟར་
ཆོས་དང་གང་ཟག་གི་བདག་མེད་ཕྲ་མོ་གཉིས་ཀ་དེར་སྨྲའོ། །དབུ་མ་གཉིས་བདེན་



༩༽
གྲུབ་མི་འདོད་པ་འདྲ་ཡང་རང་གི་མཚན་ཉིད་ཀྱིས་གྲུབ་པ་དང་། རང་ངོས་ནས་
གྲུབ་པ་ཡོད་མེད་ལ་གཞུང་གི་བཤད་སྲོལ་ཐ་དད་དུ་གྱུར་པ་སྟེ། རང་རྒྱུད་པས་གཟུགས་
ལ་སོགས་པའི་ཆོས་རྣམས་རང་ངོས་ནས་གྲུབ་པར་འདོད་ལ། ཐལ་འགྱུར་བས་དེ་
ལྟར་མ་གྲུབ་པར་འདོད་པའི་ཕྱིར། དེའི་ཕྱིར་རང་རྒྱུད་པ་གཉིས་ཀྱིས་སྒྱུ་མའི་ལྟད་
མོ་བར་རྟ་གླང་སོགས་ཀྱི་སྣང་བ་འཆར་བ་ན་སྤྲུལ་གཞི་རྡེའུ་ཤིང་ལ་སོགས་པའི་ངོས་
ནས་འཆར་དགོས་ཏེ། གཞན་དུ་ན་སྤྲུལ་གཞི་མེད་པའི་སར་ཡང་སྒྱུ་མའི་སྣང་བ་
འཆར་བར་འགྱུར་བ་ལས་དེ་མི་འཐད་པའི་ཕྱིར་ཞེས་འདོད་པ་ལ། ཐལ་འགྱུར་
བ་ན་རེ། དེ་ལྟར་མི་འཐད་དེ། སྤྲུལ་གཞིའི་ངོས་ནས་རྟ་གླང་སོགས་ཀྱི་སྣང་བ་འཆར་
ན༑ ༑སྤྲུལ་གཞི་རྡེའུ་ཤིང་ལ་སོགས་པས་རྒྱུ་རྐྱེན་གཞན་ལ་ལྟོས་པ་མེད་པར་རང་
དབང་དུ་རྟ་གླང་སོགས་ཀྱི་སྣང་བ་བསྐྱེད་དགོས་པར་འགྱུར་ཞིང་། དེ་ལྟར་ན་མིག་
མ་བསླད་པའི་ལྟད་མོ་བ་རྣམས་ལ་ཡང་རྟ་གླང་སོགས་ཀྱི་སྣང་བ་འཆར་བར་ཐལ་བར་
འགྱུར་བའི་ཕྱིར་རོ། །ཞེས་བཞེད་དོ། །དེ་ལྟར་ཡུལ་གྱི་གནས་ཚུལ་ལ་མི་མཐུན་
པ་བྱུང་བ་ནི། རང་ངོས་ནས་གྲུབ་ཅེས་པའི་དོན་ལ་གོ་བའི་སྟོབས་དང་བློའི་རྩལ་
ཆེ་ཆུང་གི་ཁྱད་ཞུགས་པའི་རྣམ་འགྱུར་ཏེ། རང་རྒྱུད་པའི་སློབ་དཔོན་རྣམས་ལ་
གཟུགས་རང་ངོས་ནས་གྲུབ་ཅེས་པ། གཟུགས་ཞེས་ཐ་སྙད་བཏགས་པའི་དོན་བཙལ་
ན་རྙེད་རྒྱུ་ཡོད་པ་ཙམ་ལས་གཞན་གང་ལའང་ལྟོས་པ་མེད་པར་རང་དབང་གིས་གྲུབ་
པའི་དོན་དུ་འཆར་མི་ནུས་པའི་ཕྱིར། རང་རྒྱུད་པ་ནས་བྱེ་བྲག་སྨྲ་བའི་བར་གྱི་རང་
སྡེ་རྣམས་རང་ངོས་ནས་གྲུབ་པ་ཁས་ལེན་པར་མཚུངས་ཀྱང་གཞུང་ལུགས་རྣམས་
སུ་རང་རྒྱུད་པ་ལ་དོགས་དཔྱོད་འབྱུང་བ་ནི། བདེན་གྲུབ་སྨྲ་བའི་གྲུབ་མཐའ་ལས་
འདས་ཏེ་ཐལ་འགྱུར་བའི་ལྟ་བ་དང་ཁད་ཉེ་བའི་རྒྱུ་མཚན་གྱིས་ཡིན་ནོ། །འོན་ཀྱང་
ཐལ་རང་གི་རྒྱ་གཞུང་ཆེ་བ་དག་ན་རང་རྒྱུད་པས་རང་གི་མཚན་ཉིད་ཀྱིས་གྲུབ་སྨྲ་



༩༽
བའི་ཁྱུ་མཆོག་མང་པོ་དབུ་འཁོར་ཏེ་ཐལ་རང་གཉིས་ལ་ཐ་སྙད་དུ་རང་གི་མཚན་
ཉིད་ཀྱིས་གྲུབ་པ་འདོད་མི་འདོད་ཀྱི་ཁྱད་པར་མེད་ཅིང་། དེའི་ཕྱིར་ལྟ་བའི་མཆོག་
དམན་ཡང་མེད་ཅེས་མགྲིན་པ་གཟེངས་སུ་བསྟོད་ནས་འཛེར་བར་བྱེད་དོ། །དེས་
ན་ས་རྙིང་བཀའ་བརྒྱུད་སོགས་ཀྱི་སྐྱེས་ཆེན་ནམ་མཁའི་སྐར་ཚོགས་ལྟ་བུ་རིམ་པར་
བྱོན་ནས་ཤཱཀྱའི་བསྟན་པ་རིན་པོ་ཆེ་མི་ནུབ་པའི་བཀའ་དྲིན་རྒྱ་ཆེར་མཛད་པ་ནི། དད་
གུས་ཀྱིས་ཕྱག་བྱ་བར་འོས་པའི་གནས་ཡིན་ཡང་ཇི་སྐད་དུ་འཕགས་པ་ཡུལ་འཁོར་
སྐྱོང་གིས་ཞུས་པའི་མདོ་ལས། སྟོང་པ་ཞི་བ་སྐྱེ་བ་མེད་པའི་ཚུལ། མི་ཤེས་པས་
ནི་འགྲོ་བ་འཁྱམས་གྱུར་པ། །ཞེས་གསུངས་པ་ལྟར་རྣམ་བྱང་ཐར་པ་མཆོག་གི་ལམ་
གྱི་སྲོག་རྩ་གཅིག་པུ་ཟབ་མོ་ལྟ་བའི་སྐོར་འདི་ལ་ངེས་དོན་མཁས་པ་མགུ་བའི་ལེགས་
བཤད་གཏན་ནས་མ་མཆིས་ཞེས་སྲིད་མཐའ་འགོག་པར་ག་ལ་ནུས་ཀྱང་ཐུན་མོང་
བའི་སྣང་ངོར་ཆེས་ཤིན་ཏུ་དཀོན་པར་བྱུང་སྣང་ངོ༌། །སྔོན་རྒྱལ་བ་དབང་པོའི་ཏོག་
གི་སྤྱན་སྔར་སར་གནས་དཔའ་བོ་བྱེ་བ་འབུམ་སྡེའི་དབུས་སུ་མ་དག་པའི་ཞིང་ཁམས་
ཀུན་ཏུ་ལུས་དང་སྲོག་ལ་མི་གཟིགས་པར་མཐའ་བྲལ་དབུ་མའི་ལྟ་བ་དང་། རྡོ་རྗེ་
ཐེག་པའི་ལམ་བཟང་འཁྲུལ་མེད་གཙང་མར་སྤེལ་བའི་ཐུགས་དམ་མཛད་པ་འཇམ་
མགོན་ཆོས་ཀྱི་རྒྱལ་པོ་ཤར་ཙོང་ཁ་པ་བློ་བཟང་གྲགས་པའི་དཔལ་ཡབ་སྲས་ཀྱིས་ཤེས་
རབ་སྒྲོན་མེ་དང་། འཇུག་པའི་རང་འགྲེལ་ལ་བརྟེན་ནས་རང་རྒྱུད་པས་རང་གི་མཚན་
ཉིད་ཀྱིས་གྲུབ་པ་འདོད་ལ་ཐལ་འགྱུར་བས་མི་འདོད་པའི་གསང་གནད་དམར་རྗེན་
དུ་ཕྱུང་སྟེ་ཐལ་རང་གཉིས་ལ་ལྟ་བའི་མཆོག་དམན་ཡོད་ཚུལ་རྒྱལ་བ་དགྱེས་པའི་
ལུང་རིགས་ཀྱི་འོད་སྣང་མཆོག་ཏུ་སྤྲོས་པས། སྔ་རབས་གྲུབ་མཐའི་རྒྱུ་སྐར་མང་
པོ་བག་ལ་ཞ་ཞིང་འཛམ་གླིང་ཡངས་པའི་ནོར་འཛིན་གྱི་ཁྱོན་མཐའ་དག་གསལ་བར་
བྱས་སོ། །མངོན་བརྗོད་འཆི་མེད་མཛོད་ལས། ་རང་རྒྱུད་རང་དབང་མེད་བདག་



༩༤
དབང་དང་། །ཞེས་སོགས་གསུངས་པ་ལྟར་སུའི་སྒྲ་ལས་དེ་དག་མིང་གི་རྣམ་གྲངས་
སུ་འགྱུར་བའི་སྐབས་ཡོད་ཀྱང་རང་རྒྱུད་དགག་བྱ་ལ་སྦྱར་ཏེ་རང་དབང་དང་། བདེན་
གྲུབ་ཀྱི་དོན་དུ་གོ་ཞིང་འཆད་ནུས་པ་ནི། ཐལ་འགྱུར་བའི་ཁྱད་ཆོས་ཏེ། རྒྱ་གར་
འཕགས་པའི་ཡུལ་དུའང་མགོན་པོ་ཀླུ་སྒྲུབ། འཕགས་པ་ལྷ། སློབ་དཔོན་དཔའ་
བོ༑ ༑སངས་རྒྱས་བསྐྱངས། ཀླུའི་བྱང་ཆུབ། ཤཱཀྱ་བཤེས་གཉེན། ཟླ་བ་གྲགས་
པ༑ ༑ཞི་བ་ལྷ། ནཱ་རོ་པ། །མི་ཏྲི་པ། རིག་པའི་ཁུ་བྱུག་ཇོ་བོ་རྗེ་སོགས་ཉུང་ཤས་
ཤིག་ལས་སྣང་ཚོད་ལ་ཆེར་མ་གྲགས་པར་གསུངས་ལ། རྣམ་ཐར་ལོ་རྒྱུད་དུ་མས་
ཀྱང་འཚལ་ལོ། །རྒྱུ་མཚན་དེའི་ཕྱིར་ཐལ་འགྱུར་བའི་ལུགས་ལ་རང་རྒྱུད་ཀྱི་གཏན་
ཚིགས་དང་སྦྱོར་བ་མེད་པར་ཁས་ལེན་པ་ནི། །གྲུབ་མཐའི་གནད་ལ་ཞུགས་པའོ།
སྤྱིར་རྒྱུད་ཅེས་པ་རྒྱུན་ཆགས་པའི་དོན་དུ་མདོ་སྔགས་རིག་གནས་ཀུན་ལ་གྲགས་ཤིང་།
བྱེ་བྲག་རང་རྒྱུད་ནི། རྣམ་དཔྱོད་ཅན་གྱིས་སྐབས་ཐོབ་ལས་མང་པོར་ཤེས་དགོས་
ཏེ༑ ༑གཞན་རྒྱུད་ཀྱི་ཟླས་དྲངས་པའི་རང་རྒྱུད་དང་། ཁྱད་པར་ཅན་གྱི་ཟླས་དྲངས་
པའི་རང་རྒྱུད་དང་། ཐལ་འགྱུར་གྱི་ཟླས་དྲངས་པའི་རང་རྒྱུད་དང་། ལྟོས་གྲུབ་
བམ་གཞན་དབང་གི་ཟླས་དྲངས་པའི་རང་རྒྱུད་སོགས་སྣ་ཚོགས་ཡོད་པའི་ཕྱིར། དང༌
པོ་ནི། རང་གི་ཤེས་རྒྱུད་ལ་བྱ་སྟེ། རང་དང་ཤེས་རྒྱུད་ཐ་དད་པའི་ཟླས་དྲངས་པའི་
རྒྱུད་ཡིན་པའི་ཕྱིར། གཉིས་པ་ནི། ཐ་མལ་རང་ག་བའི་རྒྱུད་ལ་བྱ་སྟེ། ཐ་ཤལ་དུ་
མ་ལུས་པར་མཆོག་ཏུ་སོན་པའི་ཟླས་དྲངས་པའི་རྒྱུད་ཡིན་པའི་ཕྱིར། གསུམ་པ་
ནི༑ ༑སྔ་རྒོལ་རང་གི་འདོད་པའི་རྒྱུད་དམ་ཕྱོགས་ལ་བྱ་སྟེ། ཕྱི་རྒོལ་གྱི་མི་འདོད་
པའི་རྒྱུད་དམ་ཕྱོགས་སུ་ཐལ་དུ་འཇུག་པའམ་ཐལ་བར་འགྱུར་བའི་སྐྱོན་འཕེན་པའི་
ཟླས་དྲངས་པའི་རྒྱུད་ཡིན་པའི་ཕྱིར། །བཞི་པ་ནི། ཚུགས་ཐུབ་རང་དབང་བའི་
རྒྱུད་ལ་བྱ་སྟེ། རང་དབང་མེད་པར་གཞན་ལ་ལྟོས་ནས་གྲུབ་པའི་ཟླས་དྲངས་པའི་



༩༥
རྒྱུད་ཡིན་པའི་ཕྱིར། ཚིག་གི་མདུད་གནད་མ་ཁྲོལ་བར་རྨོངས་བློ་ཕྱོགས་གཅིག་པའི་
མཐོང་སྣང་ལ་བདེན་ཞེན་ཨ་འཐས་ཀྱིས་མཐའ་འདེད་བྱས་ན། རྣམ་ཀུན་ལོག་ལམ་
དུ་འཁྱམ་པར་འགྱུར་བའི་ཉེན་ཆེའོ། །སྒྱུ་མ་རིགས་གྲུབ་པ་དང་། རབ་ཏུ་མི་གནས་
པའི་དབྱེ་བ་དང་འདོད་ཚུལ་གྱི་སྐོར་ལ་ཇོ་བོའི་ཆོས་བྱུང་བརྒྱ་རྩའི་ནང་ཚན་དོན་དམ་
བྱང་ཆུབ་ཀྱི་སེམས་སྒོམ། རྔོག་ལོའི་སྤྲིང་ཡིག་བདུད་རྩིའི་ཐིགས་པ། ལམ་རིམ་
ཆེ་ཆུང་གསེར་ཕྲེང་། རྣམ་བཤད་སྙིང་པོའི་རྒྱན། མཁས་གྲུབ་ནོར་བཟང་རྒྱ་མཚོའི་
ལས་ཆེན་ཀུན་རྒྱལ་བའི་དྲིས་ལན། ཀུན་མཁྱེན་ཆེན་པོའི་གྲུབ་མཐའ་གདོང་ལྔའི་
སྒྲ་དབྱངས་རྩ་འགྲེལ། ལྕང་སྐྱའི་གྲུབ་མཐའ་ལྷུན་པོའི་མཛེས་རྒྱན་སོགས་བསྡུར་
ནས་དཔྱད་ན་ཤིན་ཏུ་ལེགས་ཀྱང་ཚིག་མང་དུ་དོགས་པས་མ་སྤྲོས། །བུམ་པའི་
བཏགས་དོན་ཚོལ་བའི་རིགས་པ་དེ་རང་རྒྱུད་པས་ཀུན་རྫོབ་དཔྱོད་བྱེད་དུ་འདོད་ལ།
ཐལ་འགྱུར་བས་དོན་དམ་དཔྱོད་བྱེད་དུ་འདོད་དོ། །དེ་ལ་རང་རྒྱུད་པ་ན་རེ། བཏགས་
དོན་རྙེད་རྒྱུ་མེད་པར་ཐ་སྙད་བཏགས་པ་ཙམ་གྱིས་ཡོད་པར་འཇོག་པ་མི་འཐད་དེ།
དེ་ལྟར་ན་ཐག་ཁྲ་ལ་སྦྲུལ་དང་།
ཐོ་ཡོར་ལ་མི་ཡོད་པར་འགྱུར་བ་ལས་དེ་མེད་པའི་
ཕྱིར་ཟེར། ཐལ་འགྱུར་བ་ན་རེ། མ་གྲུབ་སྟེ། སྦྲུལ་དང་ཐག་ཁྲ་ལ་སྦྲུལ་གྱི་བཏགས་
དོན་བཙལ་ན་རྙེད་མི་རྙེད་ཀྱི་ཁྱད་པར་མེད་ཀྱང་དེ་དག་གི་སྟེང་དུ་སྦྲུལ་ཡོད་མེད་ལ་
ཐ་སྙད་པའི་ཚད་མས་གནོད་མི་གནོད་ཀྱི་ཁྱད་པར་ཡོད་པས་སྦྲུལ་གྱི་སྟེང་དུ་སྦྲུལ་ཡོད་
ལ་ཐག་ཁྲའི་སྟེང་དུ་སྦྲུལ་མེད་པའི་རྣམ་གཞག་འཐད་པའི་ཕྱིར་ཞེས་གསུངས། ཆོས་
ཐམས་ཅད་བདེན་མེད་དུ་གཏན་ལ་འབེབས་པ་ལ་དབུ་མའི་གཞུང་ནས་གཅིག་དུ་བྲལ་
དང་༑ ༑མཐའ་བཞི་སྐྱེ་འགོག་དང་། ཡོད་མེད་སྐྱེ་འགོག་དང་། མུ་བཞི་སྐྱེ་འགོག་
དང་༑ ༑རྟེན་འབྲེལ་དང་། རྣམ་ལྔ་དང་། རྣམ་བདུན་དང་། རྒྱུ་མཚན་མཚུངས་
པ་མགོ་སྙོམས་སོགས་དྲི་མ་མེད་པའི་རིགས་པའི་མཚོན་རྣོན་མཐའ་ཡས་པ་གསུངས་



༩༦
ཤིང་༑ ༑དེ་རེ་རེའི་ནུས་པའང་བསམ་གྱིས་མི་ཁྱབ་སྟེ། རྗེ་བདག་ཉིད་ཆེན་པོས།
དེ་ཚེ་རིང་ནས་ཉམས་པའི་རྟོགས་དཀའི་གནས། །གང་གིས་བཙལ་བས་རྙེད་པའི་
རིགས་པའི་ལམ། །དེ་ཡི་རྣམ་འཕྲུལ་ཀྱེ་མའོ་ངོ་མཚར་ཞེས། །གཅིག་པུར་གནས་
ཀྱང་དགའ་བའི་ཅ་ཅོ་འཆོར། །ཞེས་མངོན་ཤེས་རྫུ་འཕྲུལ་སོགས་རྨོངས་པ་ངོ་མཚར་
སྐྱེད་པའི་ཐབས་ཙམ་མ་ཡིན་པར་སྟོན་པ་དང་ཤིང་རྟ་ཆེན་པོས་གསུངས་པའི་གྲུབ་
ཐོབ་རྟོགས་མཐོའི་རྣམ་ཐར་མགུར་དུ་བཞེས་པ་ལྟར་རོ། །གཞན་ཡང་། རླབས་
ཆེན་སྤྱོད་ལ་རིང་ནས་ཞུགས་པ་ཡི། །རྒྱལ་སྲས་རིག་གནས་ཀུན་ལ་མཁས་པས་ཀྱང་།
ཤིན་ཏུ་དཔག་དཀའ་ཟབ་དང་རྒྱ་ཆེའི་གནས། །ཇི་བཞིན་རྙེད་ནས་ཚུལ་བཞིན་འདྲིས་
བྱས་པས། །ཏིང་འཛིན་ཤེས་རབ་ཚུལ་ཁྲིམས་ཡོངས་དག་པའི། །དགའ་སྟོན་ཆེན་
པོས་ཡིད་རབ་ཚིམ་གྱུར་ནས། །རེས་འགའ་རྒྱལ་ལ་དད་པའི་དགའ་བ་རྒྱས། །སྐབས་
འགར་ཤིང་རྟ་ཆེན་པོའི་སྐུ་དྲིན་དྲན། །གཞན་ཚེ་དགེ་བའི་བཤེས་ལ་གུས་པ་དང་།
ཉམ་ཐག་འགྲོ་ལ་སྙིང་ནས་བརྩེ་བ་དང་། །བསྟན་པ་རིན་ཆེན་རིང་དུ་གནས་འདོད་
པ༑ ༑འདི་དག་ཕན་ཚུན་འགྲན་འཞིན་འཕེལ་བར་གྱུར། །ཅེས་གསུངས་པ་འདི་
དག་ལ་བསྟན་པའི་གནད་ཤེས་པ་ཞིག་གིས་ཞིབ་པར་བརྟགས་ན་དད་གུས་མི་སྐྱེ་བའི་
རང་དབང་ག་ལ་ཡོད། དེ་ལྟ་ནའང་ལམ་རིམ་དང་ལྟ་ཁྲིད་མང་པོར་གཅིག་དུ་བྲལ་
གྱི་གཏན་ཚིགས་ཉིད་རྩལ་དུ་བཏོན་འདུག་པ་དེ་ལ་གལ་ཆེ་བའི་གནད་བཞི་སྟེ། རྟགས་
ཀྱི་ཚུལ་གསུམ་ལས་ཕྱོགས་ཆོས་ཀྱི་ཟུར་གཅིག་བྲལ་ངེས་པའི་གནད། དུ་བྲལ་ངེས་
པའི་གནད། ཁྱབ་པ་ངེས་པའི་གནད། ཁྱབ་པའི་ལྟོས་གཞི་བསྒྲུབ་བྱའི་ཆོས་ཀྱི་དགག་
བྱ་ངེས་པའི་གནད་དོ། །ཁྱབ་པ་ངེས་པའི་གནད་ལའང་རྗེས་སུ་འགྲོ་ལྡོག་གི་ཁྱབ་
པ་ངེས་པའི་གནད་གཉིས་སུ་དབྱེར་རུང་ཞིང་། དགག་བྱ་རྟོགས་པའི་བློ་མེད་ཀྱང་
དེ་ངེས་ཞེས་པ་ནི། བརྟག་པ་མཐའ་བཟུང་གི་དགག་བྱའི་གྲུབ་ཚད་དང་། དགག་



༩༧
བྱའི་དོན་སྤྱི་ངེས་པའི་བློ་ལ་བཟུང་ངོ་། །སྤྱིར་བདེན་འཛིན་ལ་ངེས་ཤེས་ཀྱི་ཐ་སྙད་
སྦྱར་བའང་ཡོད་དེ། ལམ་གཙོ་ལས། ངེས་ཤེས་ཡུལ་གྱི་འཛིན་སྟངས་ཀུན་འཇིག་
ན༑ ༑ཞེས་གསུངས་པའི་ཕྱིར། །ཕྱིན་ཅི་ལོག་གི་ངེས་པ་དང་། འཇིག་རྟེན་གྲགས་
ཚོད་ཀྱི་དབང་དུ་བྱས། བདེན་པའི་གཅིག་ཏུ་གྲུབ་ན། ལྟོས་མེད་ཚུགས་ཐུབ་ཀྱི་
གཅིག་དང་། ཆ་མེད་ཀྱི་གཅིག་ཡིན་དགོས། དེ་གཉིས་ཁས་བླངས་ན། རྟེན་འབྲེལ་
གྱི་ཆོས་ཏིལ་འབྲུ་ཙམ་ཡང་འཇོག་མི་ནུས་པའི་སྐྱོན་འབྱུང་སྟེ། ཚུགས་ཐུབ་ཀྱི་གཅིག་
དང་༑ ༑ཆ་མེད་ཀྱི་གཅིག་ཡིན་དགོས། །དེ་གཉིས་ཁས་བླངས་ན། །རྟེན་འབྲེལ་
གྱི་ཆོས་ཏིལ་འབྲུ་ཙམ་ཡང་འཇོག་མི་ནུས་པའི་སྐྱོན་འབྱུང་སྟེ། ཚུགས་ཐུབ་ཀྱི་གཅིག་
དང་༑ ༑ཆ་མེད་ཀྱི་གཅིག་གིས་ལྟོས་བཅས་དང་། ཆ་བཅས་ཀྱི་ཆོས་གཞན་འགྲུབ་
པའི་བྱ་བ་སོགས་བྱེད་མི་སྲིད་པའི་ཕྱིར། །ཆ་མེད་ཤེས་བྱ་ལ་ཁེགས་པ་དང་། ཆ་
ཡོད་མེད་དངོས་འགལ་ཡིན་པའི་གནད་ལ་གཏུགས་ཏེ་གཅིག་བྲལ་གྱི་ཕུ་ཐག་གཅོད་
དགོས་ཤིང་། །དབུ་མ་རྒྱུན་ལས་རྟག་དངོས་གཅིག་བདེན་འགོག་པ་སོགས་གཅིག་
བྲལ་སྒྲུབ་ཚུལ་རྒྱ་ཆེར་གསུངས་པ་རྣམས་ཀྱང་དྲན་པར་བྱ། རྩ་ཤེ་དང་འཇུག་པ་
ལས་བདག་ཕུང་བདེན་གྲུབ་ཀྱི་གཅིག་ཏུ་གྲུབ་པ་ལ་བདག་ཁས་བླངས་པ་དོན་མེད་དུ་
ཐལ་བ་དང་། བདག་མང་པོར་ཐལ་བ་སོགས་ཀྱི་སྐྱོན་བཅུ་འབྱུང་བར་གསུངས་པའི་
རིགས་འགྲེ་ཆོས་གཞན་ལའང་ཇི་ལྟར་རིགས་པར་སྦྱར་བར་བྱའོ། །བདེན་གྲུབ་ཀྱི་
གཅིག་མེད་ན། བདེན་གྲུབ་ཀྱི་དུ་མ་མེད་དགོས་ཏེ། དུ་མ་གཅིག་ཚོགས་པ་ལ་ལྟོས་
པའི་ཕྱིར། །དེས་ན་འདི་ལ་ཉི་ཤུ་པ་དང་། དབུ་མའི་རྒྱུན་ནས་བཤད་པའི་ཆ་མེད་
འགོག་པའི་རིགས་ལམ་བྱུང་བ་གལ་ཆེ། བདེན་གྲུབ་ཀྱི་གཅིག་དང་བདེན་གྲུབ་ཀྱི་
དུ་མ་གང་རུང་དང་བྲལ་ན། བདེན་པར་མེད་པས་ཁྱབ་པ་དང་། བདེན་པར་གྲུབ་
ན༑ ༑བདེན་གྲུབ་ཀྱི་གཅིག་དང་དུ་མ་གང་རུང་ཡིན་པས་ཁྱབ་པ་ནི། སྤྱིར་གཅིག་



༩༨
དུ་གང་རུང་དང་བྲལ་ན། མེད་པའས་ཁྱབ་པ་དང་། ཡོད་ན། གཅིག་དུ་གང་རུང་
ཡིན་པས་ཁྱབ་ཚུལ་ཤེས་པས་ངེས་དགོས་ཤིང་། དེ་ལ་ནི། གཅིག་དང་ཐ་དད། ལྡོག་
པ་གཅིག་དང་ཐ་དད། ངོ་བོ་གཅིག་དང་ཐ་དད། གྲུབ་བདེ་གཅིག་དང་ཐ་དད། གྲུབ་
བདེ་རྫས་གཅིག་དང་ཐ་དད། གྲུབ་བདེ་དབྱེར་མེད་ཀྱི་རྫས་གཅིག་དང་ཐ་དད། སྔ་
རབས་པའི་ཐ་དད་མུ་གསུམ། འགལ་བ་དང་འབྲེལ་བ། དངོས་འགལ་དང་། བརྒྱུད་
འགལ༑ ༑ ཕན་ཚུན་སྤངས་འགལ་དང་ལྷན་ཅིག་མི་གནས་འགལ་སོགས་ཀྱི་རྣམ་
གཞག་ཕྲ་ཞིབ་རིགས་ལམ་ནས་གཞན་དྲིང་མི་འཇོག་པར་མེད་མི་རུང་དུ་ཤེས་དགོས་
པས༑ ༑ཕར་ཚད་དབུ་མའི་རྩོད་གྲྭ་ལ་གོམ་འགྲོས་མ་དོར་ཞིང་རིགས་ལམ་ཕྲ་མོའི་
གསང་འཕྲུལ་ལ་རྒྱུས་མེད་པ་དག་གིས་རྨོངས་པ་མགོ་བོ་མི་སྐོར་བར་རྒྱལ་བའི་བསྟན་
པ་ལ་བག་ཡོད་དང་དུ་བླངས་ན་ལེགས་པར་སེམས་སོ། དགག་བྱ་ངེས་པའི་གནད་
འདི་གཙོ་ཆེ་སྟེ། སྤྱོད་འཇུག་ལས། བཏགས་པའི་དངོས་ལ་མ་རེག་པར། །དེ་ཡི་
དངོས་མེད་འཛིན་མ་ཡིན། །ཞེས་གསུངས་པའི་ཕྱིར་ངར་འཛིན་ལྷན་སྐྱེས་ཀྱི་འཛིན་
སྟངས་ཀྱི་ཡུལ་དུ་གྱུར་པའི་བདག་ནི། བརྟག་པ་མཐའ་བཟུང་གི་སྐབས་འདིའི་དགག་
བྱ་ཡིན་པས་མེད་པ་ཡིན་ལ། དམིགས་ཡུལ་གྱི་བདག་ནི། །འཁོར་འདས་སུ་འཆིང་
གྲོལ་བྱེད་པ་པོ་ཡིན་པས་ཡོད་པ་ཡིན་ཚུལ་རྗེ་བླ་མས་དམིགས་ཕྱེད་པར་གསུངས་ཀྱང་
གསེར་མདོག་པཎ་ཆེན་ཤཱཀྱ་མཆོག་ལྡན་གྱིས། གང་ལ་བདག་ཏུ་འཛིན་པས་དམིགས་
གཏད་པའི། །བདག་དེ་འཆིང་གྲོལ་ཀུན་གྱི་བྱེད་པོར་སྨྲ། །མུ་སྟེགས་གཞུང་དང་
ཁྱད་པར་མ་མཆིས་པའི། །གཞུང་ལུགས་འདི་དག་དོགས་པའི་གནས་སུ་མཐོང་།
ཞེས་བསྙོན་འདིང་ངོ་ཚ་དང་བྲལ་བའི་དགག་ཚིག་སྨྲས་སོ། །འཇམ་མགོན་ཆོས་
ཀྱི་རྒྱལ་པོ་ནི། ཕྱག་ན་རྡོ་རྗེས། བློ་བཟང་གྲགས་པ་འགྲན་ཟླ་ཀུན་དང་བྲལ། །ཞིང་
འདིར་མདོ་དང་སྔགས་ཀྱི་བསྟན་པ་སྤེལ། །ཞེས་དང་སོ་སོའི་སྐྱེ་བོའི་སྣང་ངོར་སྦྱོར་



༩༩
ལམ་པར་གྲགས། ཁོ་བོ་ལག་ན་རྡོ་རྗེས་ཀྱང་འདིའི་ཡོན་ཏན་གྱི་མཐའ་རྟོགས་པར་
མི་ནུས་སོ། །ཞེས་དང་། སློབ་དཔོན་པདྨའི་བསྐུལ་བྱང་ལས། །མཐའ་བཞི་སྤྲོས་
བྲལ་རྟོགས་པའི་ལྟ་བ་ཡིས། །སྐལ་ལྡན་གདུལ་བྱ་མང་པོ་སྨིན་པར་མཛད། ཅེས་
སོགས་ལུང་བསྟན་བགྲང་བས་མི་ལང་བ་ལྟར་ཡིན་པས་ཞལ་བཞུགས་དུས་གཞན་གྱིས་
དངོས་སུ་རྒོལ་མི་ནུས་ཤིང་། ས་བཟང་ལོ་ཙཱ་བ་ངག་དབང་གིས་འཇིགས་བྱེད་སྒྲུབ་
ཐབས་ལ་དགག་པ་བཞི་ཞུས་པ་ལན་གྱིས་རྨེག་མེད་དུ་མཛད། ལྐོག་ལབ་གནང་མཁན་
རོང་སྟོན་ཆེན་པོ་ཤཱཀྱ་རྒྱལ་མཚན་དང་། དགག་གཞུང་མངོན་གསལ་དུ་སྦྱར་བ་གོ་
རམས་བསོད་ནམས་སེངྒེ། པཎ་ཆེན་ཤཱཀྱ་མཆོག་ལྡན། །སྟག་ལོ་ཤེས་རབ་རིན་
ཆེན་སོགས་ལ་ནང་སྲས་ཀྱི་ཐུ་བོ་གཅིག་པུ་མཁས་གྲུབ་སྨྲ་བའི་སེངྒེ། །ཀུན་མཁྱེན་
ཆེན་པོ་འཇམ་དབྱངས་དགའ་བའི་བློ་གྲོས། འཇམ་དབྱངས་མིའི་རྣམ་རོལ་རིགས་
པའི་དབང་ཕྱུག་རྗེ་བཙུན་ཆོས་ཀྱི་རྒྱལ་མཚན། ངེས་པ་དོན་གྱི་ཐམས་ཅད་ཀྱི་མངའ་
བདག་ཀུན་མཁྱེན་ཆེན་པོ་འཇམ་དབྱངས་བཞད་པའི་རྡོ་རྗེ། མཁས་པའི་གཙུག་རྒྱུན་
རྒྱལ་རོང་ནམ་མཁའ་ལྷུན་འགྲུབ། སྙིགས་དུས་ཀྱི་སྨྲ་བའི་ཁྱུ་མཆོག་ཕུར་ལྕོག་ངག་
དབང་བྱམས་པ་སོགས་གསེར་མདོག་ཅོད་པན་འཆང་བའི་བཀའ་བརྒྱུད་སེངྒེ་རྣམ་
བསྒྱིངས་འདྲ་བ་དུ་མས་ལུང་རིགས་རྡོ་རྗེའི་ཐོག་སེར་རིམ་པར་སྤྲོས་ཏེ་བམ་རོ་དང་
མཚུངས་པར་བྱས་པ་བློ་གྲོས་ཀྱི་མིག་ཡོད་ན་རྩོད་ཡིག་བཀླགས་པས་བདེ་བླག་ཏུ་ཤེས་
སོ༑ ༑རང་རྒྱུད་པས་བློ་གནོད་མེད་ལ་སྣང་བའི་དབང་གིས་བཞག་པ་མ་ཡིན་པར་
ཡུལ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པ་དེ། སྟོང་ཉིད་
ཀྱི་དགག་བྱར་འདོད། ཐལ་འགྱུར་བས་དེ་འདྲའི་བློ་གནོད་མེད་མི་སྲིད་པར་བཞེད་
དེ༑ ༑ཡུལ་གྱི་རང་མཚན་སྣང་བ་ལྟར་གྲུབ་པ་ལ་ཚད་མས་མི་གནོད་པའི་བློ་མེད་
པར་བཞེད་པའི་ཕྱིར། ཐལ་འགྱུར་བའི་ལུགས་ལ་རྟོག་པས་བཏགས་ཙམ་མ་ཡིན་



༡00
པར་ཡུལ་རང་ངོས་ནས་གྲུབ་པ་དགག་བྱའོ། །ཞང་ཐང་སག་པ་སོགས་བོད་ཀྱི་དགག་
བྱ་ཁྱབ་ཆེ་ཆུང་གི་འདོད་ཚུལ་གཉིས་ནི། ལམ་རིམ་དང་སྟོང་ཐུན་སོགས་ན་གསལ་
བས་མ་བྲིས་ལ། ང་མཁྲང་ཐང་ངེ་བ་དང་། ང་སྒོར་ཁྱིལ་ལེ་བ་དང་། ང་ཕོབ་ཕོབ་
པ་སོགས་རང་རྐྱ་བའི་རྣམ་པར་འཆར་ཚུལ་མྱོང་བ་ལ་བསྐོར་ནས་བདག་ངོས་འཛིན་
ལུགས་ཀྱང་ལྟ་ཁྲིད་སོགས་མན་ངག་ཐོར་བུའི་གཞུང་དག་ན་རྒྱས་པས་འདིར་ཚིག་
ཚོགས་མི་སྤེལ་ལོ། །ལྕང་སྐྱ་རིན་པོ་ཆེས། གཅིག་དུ་བྲལ་གྱི་གཏན་ཚིགས་གཅིག་
པུ་སྒོམ་ན་ཡང་བསྒོམ་རྒྱུས་འཕོངས་པ་མི་འདུག་ཅེས་གསུངས་པ་ནི། བསྟན་པ་ལ་
ནང་བྱན་ཚུད་པའི་སྨྲ་བའི་སེངྒེ་ཆེན་པོའི་ངར་སྐད་དེ། རྣལ་འབྱོར་སྤྱོད་པའི་དབུ་
མ་རང་རྒྱུད་པའི་ཤིང་རྟའི་སྲོལ་འབྱེད་ཀྱི་བསྟན་བཅོས་ཆེན་པོ་དབུ་མ་རྒྱན་ཡང་གཏན་
ཚིགས་འདིའི་འཁྲི་ཤིང་གཅིག་ཏུ་སྣང་བས་སོ། །བོད་འདིར་ལྟ་བ་ཕྱག་ཆེན། ས་
སྐྱ་བའི་གསལ་སྟོང་འཛིན་མེད། དེ་ལའང་ནང་གསེས་ཀྱིས་སེམས་ཀློང་མན་ངག་
གི་སྡེའི་འདོད་ཚུལ། །ཤངས་པ་བཀའ་བརྒྱུད་ཀྱི་གའུ་མ། ཐུབ་སོགས། ཇོ་ནང་
པའི་གཞན་སྟོང་རྟག་བརྟན་ཐེར་ཟུག་རང་དབང་བའི་ཡེ་ཤེས། མཁས་པ་ཕལ་མོ་
ཆེའི་སྟོང་ཉིད་ཡོད་མིན་མེད་མིན་དང་མ་ཡིན་དགག །ལ་ལའི་དོན་དམ་བདེན་པ་
ཤེས་བྱ་མ་ཡིན་པ་དང་བདེན་གྲུབ། འགའ་ཞིག་གི་མཉམ་གཞག་ཡུལ་མེད་དང་ཆོས་
ཉིད་ཅང་མེད། ཁ་ཅིག་གི་མ་དཔྱད་པ་དང་། ཅུང་ཟད་དཔྱད་པ་དང་། ལེགས་
པར་དཔྱད་པའི་གནས་སྐབས་གསུམ་སོགས་བློས་བཏགས་གྲུབ་མཐའི་ཕྲེང་རིང་ཚར་
དུ་དངར་བས་གངས་ཅན་སཱ་ལའི་སྨན་ལྗོངས་ཆེན་པོའི་ངོགས་འདི་ཅི་ཡང་དཀྲིགས་
པར་གྱུར་མོད། དོན་དུ་ས་གསུམ་མ་ལས། ཚིག་སྤྱིའི་བཤད་སྒྲུབ་རྟགས་ཀྱི་དགེ་
སྦྱོང་གིས། ཐུབ་བསྟན་མིང་ཙམ་ལྷག་མར་གྱུར་པའི་དུས། ཞེས་གསུངས་པ་ལྟར་
རྗེ་བདག་ཉིད་ཆེན་པོའི་རྩ་འཇུག་གི་རྣམ་བཤད་གཉིས་སོགས་དང་། རྒྱལ་ཚབ་རིན་



༡༠༡
༡0༡
པོ་ཆེའི་རྒྱུད་བླ་དང་སྤྱོད་འཇུག་གི་འགྲེལ་པ་སོགས་དང་། མཁས་གྲུབ་ཐམས་ཅད་
མཁྱེན་པའི་སྟོང་ཐུན་སྐལ་བཟང་མིག་འབྱེད་སོགས་དང་། སྤྱན་སྔ་བློ་གྲོས་རྒྱལ་མཚན་
གྱི་རིགས་པ་ཉེར་གཅིག་མ་སོགས་དང་། ཀུན་མཁྱེན་ངག་གི་དབང་པོའི་གྲུབ་འགྲེལ་
ཀུན་བཟང་ཞིང་གི་ཉི་མ་དང་དབུ་མ་ལུང་རིགས་གཏེར་མཛོད་སོགས་དང་། ལྕང་
སྐྱ་ཡེ་ཤེས་བསྟན་སྒྲོན་གྱི་གྲུབ་མཐའ་ལྷུན་པོའི་མཛེས་རྒྱན་དང་ལྟ་མགུར་ཨ་མ་ངོས་
འཛིན་རྩ་འགྲེལ་སོགས་དང་། གུང་ཐང་འཇམ་པའི་དབྱངས་བསྟན་པའི་སྒྲོན་མེའི་
རྗེའི་བསྟོད་པ་དོན་ལྡན་རྩ་འགྲེལ་སོགས་ལ་གཟུ་བོར་གནས་པའི་རྣམ་དཔྱོད་ཀྱིས་
འགྲོ་བ་བཞི་སྤངས་ཏེ་ལེགས་པར་བལྟས་ན། ཟབ་མོ་དབུ་མའི་གནས་ལུགས་ཕྱིན་
ཅི་མ་ལོག་པར་འགྲེལ་པར་རྒྱལ་བ་རང་ཉིད་ཀྱིས་ལུང་བསྟན་པའི་ཤིང་རྟ་ཆེན་པོ་
འཕགས་མཆོག་ཀླུ་སྒྲུབ་ཡབ་སྲས་ཀྱི་དགོངས་པའི་ལམ་ལས་གཞན་དུ་འཁྱོགས་པ་
མང་བར་ཤེས་ནུས་ཤིང་། འཇམ་མགོན་བླ་མས། གཞུང་ལུགས་མང་ཐོས་རིགས་
པའི་ལམ་དུ་ཡང་། ངལ་བ་མང་བསྟེན་མངོན་པར་རྟོགས་པ་ཡི། །ཡོན་ཏན་ཚོགས་
ཀྱིས་མི་དམན་དུ་མས་ཀྱང་། འབད་ཀྱང་རྟོགས་པར་མ་གྱུར་གནས་དེ་ནི། །ཞེས་
བོད་ཀྱི་མཁས་གྲུབ་ཆེས་ཆེ་བ་དུ་མས་དྲང་ངེས་ཀྱི་ཚུལ་ཇི་ལྟ་བ་བཞིན་མ་རྟོགས་པར་
ཐག་བཅད་ནས་གསུངས་ལ། རྒྱལ་ཚབ་རྗེས་ཀྱང་། ཇི་སྲིད་རྗེ་བཙུན་དམ་པ་མ་
རྙེད་པ། དེ་སྲིད་སྲིད་པའི་རྩ་བ་གཅོད་བྱེད་ལམ། །རྟེན་འབྱུང་མཐའ་དང་བྲལ་
བའི་དབུ་མ་ནི། །ཕྱོགས་ཙམ་ཞིག་ཀྱང་རྟོགས་པར་མ་གྱུར་ཏོ། །ཞེས་རྗེ་རིན་པོ་
ཆེ་དང་མ་མཇལ་བའི་སྔོན་དུ་རྩོད་མེད་ཡོངས་གྲགས་ཀྱི་མཁས་པ་ཆེན་པོ་དེ་ཙམ་
ཡོད་ཀྱང་དབུ་མའི་ལྟ་བའི་ཕྱོགས་ཙམ་ཡང་མ་རྟོགས་པར་གསུངས་པས། ཐར་འདོད་
བསོད་ནམས་ཅན་རྣམས་ཀྱིས་ནོར་བུ་དང་། འཆིང་བུའི་འདམ་ག་མ་འཆོལ་བར་
གྱིས་ཤིག །འོན་ཀྱང་རྗེ་ལྷོ་བྲག་པ་ཆེན་པོས། ཤར་ཆུ་བོ་གངྒཱའི་འགྲམ་དུ་ཕྱིན།



༡༠༣
རྗེ་མེ་ཏྲེ་ཆེན་པོའི་བཀའ་དྲིན་གྱིས། གཞི་ཆོས་ཉིད་སྐྱེ་བ་མེད་པར་རྟོགས། །སེམས་
སྟོང་པ་ཉིད་ལ་སྦར་ཟིན་བྱས། །ཞེས་སོགས་དང༌། །ངེས་དོན་གྲུབ་པའི་འཁོར་
བསྒྱུར་ རྗེ་མི་ལ་རས་པས། ཁྱེད་བློ་དམན་རྣམས་ཀྱི་བསམ་ངོ་དང་། །བསྟུན་ནས་
ཀུན་མཁྱེན་སངས་རྒྱས་ཀྱིས། །ཐམས་ཅད་ཡོད་ཅེས་གསུངས་པ་ཡིན། །དོན་དམ་
བདེན་པའི་དབང་དུ་ནི། །བགེགས་ལས་སངས་རྒྱུས་ཉིད་ཀྱང་མེད། །སྒོམ་པ་པོ་
མེད་བསྒོམ་བྱ་མེད། །ཅེས་སོགས་གསུངས་པ་ལ་བརྟེན་ནས་མར་མི་སྒམ་པོ་སོགས་
བཀའ་བརྒྱུད་གོང་མ་དག་རྗེ་ཐམས་ཅད་མཁྱེན་པ་དང་ལྟ་བ་མཐུན་པར་རང་རེའི་
མཁས་པ་མང་པོས་བསྒྲུབས་སོ། །ལྷག་མཐོང་སྒྲུབ་ཚུལ་ལ། རྒྱུ་ཚོགས་གསུམ་
བསྟེན་པ་དང་། སྒྲུབ་ཚུལ་དངོས་སོ། །རྒྱུ་ཚོགས་གསུམ་ནི། །གསུང་རབ་ཀྱི་གནད་
མཁྱེན་པའི་བཤེས་གཉེན་བསྟེན་པ། སྟོང་པ་ཉིད་སྟོན་པའི་གསུང་རབ་ལ་མང་ཐོས་
བཙལ་བ། ཚུལ་བཞིན་དཔྱོད་པའི་ཤེས་རབ་ཀྱིས་ཡང་དག་པའི་ལྟ་བ་བསྐྱེད་པ་ལ་
འབད་པའོ། །སྒྲུབ་ཚུལ་དངོས་ནི། ཞི་གནས་ཀྱི་ཉམས་ལ་གནས་བཞིན་པའི་ངང་
ནས་སྔར་ལྟར་གཅིག་དང་དུ་བྲལ་ལ་སོགས་པ་དབུ་མའི་གཞུང་ནས་རྒྱ་ཆེར་འབྱུང་
བའི་དོན་དམ་དཔྱོད་པའི་རིགས་པ་རྣལ་འབྱོར་པ་རང་གི་བློ་འཚམ་སྐབས་སུ་གང་
བབ་ཀྱིས་ཆོས་རྣམས་ཀྱི་གནས་ལུགས་དེ་ཁོ་ན་ཉིད་ལེགས་པར་ཚོལ་བ་སྟེ། གྲུབ་
ཚད་ཀྱང་དེའི་འགྲོས་ཀྱིས་ཤེས་སོ། །འདི་ནི། སྟོང་ཉིད་རྟོགས་པའི་ལྷག་མཐོང་
གི་དབང་དུ་བྱས་པ་ཡིན་གྱི། ལྷག་མཐོང་གཞན་ལའང་དེའི་རིགས་འགྲེ་སྦྱར་རོ།
དེ་ལྟར་ལོག་པའི་ཡུལ་ལ་སེམས་གཡེང་བ་ཞི་བར་བྱེད་ཅིང་བདག་མེད་གཉིས་སོགས་
ཡང་དག་པའི་དོན་ལ་ཚུལ་ཇི་ལྟ་བ་བཞིན་དུ་དཔྱོད་པ་ཡི་ཞི་གནས་དང་ལྷག་མཐོང་
གཉིས་ཟུང་དུ་འབྲེལ་བའི་ལམ་བཟང་པོ་ད་ལྟ་མྱུར་བ་ཉིད་དུ་རྒྱུད་ལ་སྐྱེ་བར་བྱིན་
གྱིས་རློབས་ཤིག་ཅེས་པའོ། །གསུམ་པ་སྔགས་ལམ་གྱི་སྣོན་པ་འདེབས་པར་སྨོན་



༡༠༣
པ་ལ་གསུམ། སྔགས་ལམ་ལ་འཇུག་པར་སྨོན་པ། སྔགས་ཀྱི་དམ་ཚིག་དང་སྡོམ་
པ་སྲུང་བར་སྨོན་པ། བསྐྱེད་རྫོགས་ཀྱི་རིམ་པ་གཉིས་ལ་སློབ་པར་སྨོན་པའོ། །དང་
པོ་ནི། །རྩ་བ་ལས།
ཐུན་མོང་ལམ་སྦྱངས་སྣོད་དུ་གྱུར་པ་ན། །
ཐེག་པ་ཀུན་གྱི་མཆོག་གྱུར་རྡོ་རྗེའི་ཐེག །
སྐལ་བཟང་སྐྱེ་བོའི་འཇུག་ངོགས་དམ་པ་དེར། །
བདེ་བླག་ཉིད་དུ་འཇུག་པར་བྱིན་གྱིས་རློབས། །
ཞེས་ཤོ་ལོ་ཀ་གཅིག་གིས་གསུངས། གཉིས་པ་ནི། །རྩ་བ་ལས།
དེ་ཚེ་དངོས་གྲུབ་རྣམ་གཉིས་གྲུབ་པའི་གཞི། །
རྣམ་དག་དམ་ཚིག་སྡོམ་པར་བསྲུང་བ་ལ། །
བཅོས་མ་མིན་པའི་ངེས་པ་རྙེད་གྱུར་ནས། །
སྲོག་དང་བསྡོས་ཏེ་བསྲུང་བར་བྱིན་གྱིས་རློབས། །
ཞེས་ཤོ་ལོ་ཀ་གཅིག་གིས་གསུངས། གསུམ་པ་ནི། །རྩ་བ་ལས།
དེ་ནས་རྒྱུད་སྡེའི་སྙིང་པོ་རིམ་གཉིས་ཀྱི། །
གནད་རྣམས་ཇི་བཞིན་རྟོགས་ནས་བརྩོན་པ་ཡིས། །
ཐུན་བཞིའི་རྣལ་འབྱོར་མཆོག་ལས་མི་གཡེལ་བར། །
དམ་པའི་གསུང་བཞིན་སྒྲུབ་པར་བྱིན་གྱིས་རློབས། །
ཞེས་ཤོ་ལོ་ཀ་གཅིག་གིས་གསུངས། སྔགས་ནི། མདོ་ལས་དམིགས་པ་རྒྱ་ཆེ་བ་
ལ་སོགས་པ་གསུམ་དང་། མ་རྨོངས་པ་ལ་སོགས་པ་བཞི་དང་། རྒྱལ་བ་སྲས་བཅས་
ཀྱིས་རྒྱུད་བྱིན་གྱིས་རློབ་པ་ལ་སོགས་པ་བདུན་དང་། དམིགས་པ་ལ་སོགས་པ་བཅུ་
གཅིག་གིས་ཁྱད་པར་དུ་འཕགས་པར་གསུངས་སོ། །འདི་ལ་མཁས་པའི་བཤད་



༡༠༤
ཚུལ་མཐའ་ཡས་པ་ཡོད་ཀྱང་ཚིག་ཚོགས་མང་བར་འགྱུར་བས་མ་སྤྲོས། འབྲས་
བུ་རྡོ་རྗེ་ཐེག་པ་བརྗོད་བྱའི་གཙོ་བོར་བྱེད་པའི་རྒྱལ་བའི་བཀའ་ནི། མདོ་རྒྱུད་གཉིས་
སུ་ཕྱེ་བའི་རྒྱུད་ཡིན་ཞིང༌། རྒྱུད་ལ་སྒྲས་བརྗོད་རིགས་ཀྱིས་དབྱེ་ན། བརྗོད་བྱ་དོན་
གྱི་རྒྱུད་དང་། རྗོད་བྱེད་ཚིག་གི་རྒྱུད་གཉིས། བརྗོད་བྱ་དོན་གྱི་རྒྱུད་ལ་རྒྱུ་རྒྱུད།
ཐབས་རྒྱུད། འབྲས་རྒྱུད་གསུམ་ཡོད། དེའི་ཕྱིར་སྔགས་ཀྱི་ཁྲིད་ཅེས་པའང་རྒྱུ་
རྒྱུད་ཐབས་རྒྱུད་ཀྱིས་འབྲས་རྒྱུད་དུ་ཁྲིད་པའི་དོན་ཡིན་པར་བུ་སྟོན་རིན་པོ་ཆེ་ལ་སོགས་
པས་གསུངས་ཏེ། མཁས་པའི་ཁྱད་ཆོས་ངོ་མཚར་བའི་གནས་སུ་སྣང་། རྗོད་བྱེད་
ཚིག་གི་རྒྱུད་ལ་རྡོ་རྗེ་རྩེ་མོ་ལས། ཕྱི་དང་གསང་བ་ཐེག་པ་གསུམ། ཞེས་སོགས་
གསུངས་པ་ལྟར་གཉིས་དང་། སྔགས་དོན་རྣམ་གཟིགས་ལས། རྣལ་འབྱོར་སྤྱོད་
དང་བྱ་བའི་རྒྱུད། །ཅེས་སོགས་གསུངས་པ་ལྟར་གསུམ་དང་། བརྟག་གཉིས་བཤད་
རྒྱུད་རྡོ་རྗེ་གུར་ལས། དམན་བ་རྣམས་ལ་བྱ་བའི་རྒྱུད། །བྱ་མིན་རྣལ་འབྱོར་དེ་
ལྟག་ལའོ། །སེམས་ཅན་མཆོག་ལ་རྣལ་འབྱོར་མཆོག་ །རྣལ་འབྱོར་བླ་མེད་དེ་
ལྟག་ལའོ། །ཞེས་གསུངས་པ་ལྟར་བཞི་དང་། མཁའ་འགྲོ་རྒྱ་མཚོ་
་ལས། བྷ་ག་
རྣམས་སུ་རྒྱུད་རྣམས་ལྔ་། །བྱ་བ་ལ་སོགས་བླ་མེད་མཐར། །ཞེས་སོགས་གསུང་
པ་ལྟར་ལྔ་དང་། བདེ་མཆོག་རྩ་རྒྱུད་ལས། ཇི་སྲིད་མདོ་བྱ་སྤྱོད་པ་དང༌། །རྣལ་
འབྱོར་གསང་མཐའི་དབྱེ་བ་ཡིས། །ཞེས་གསུངས་པ་ལྟར་དྲུག་ཏུ་ཕྱེ་བ་སོགས་མང་
ཡང་དབྱེ་བསྡུའི་ཁྱད་པར་ཙམ་སྟེ། རང་ལུགས་ལ་གུར་ལྟར་བཞི་ཡོད། དེ་དག་
གི་འབྱེད་ཆོས་ལ་ཕྱི་རོལ་མུ་སྟེགས་པ་བཞི་རྗེས་སུ་བཟུང་བའི་ཆེད་དང་། ནང་པའི་
གྲུབ་མཐའ་སྨྲ་བ་བཞི་དང་སྒོ་བསྟུན་པ་ཡིན་ཟེར་བ་
ར་བ་སོགས་བཤད་ཚུལ་དང་དགག་སྒྲུབ་
སྣ་ཚོགས་འདུག་ཀྱང་རྗེ་ཡབ་སྲས་ཀྱི་བཞེད་པ་ནི། མཛོད་ལས། གཉིས་གཉིས་
འཁྱུད་དང་ལག་བཅངས་དང་། །རྒོད་དང་བལྟས་པས་འཁྲིག་པ་ཡིན། །ཞེས་གསུངས་



hou
པ་ལྟར་འདོད་པའི་ཆགས་པ་རིགས་བཞི་ལམ་དུ་བྱེད་ཚུལ་གྱི་སྒོ་ནས་རྒྱུད་སྡེ་བཞིར་
ཕྱེ་བ་ཡིན་ཏེ། བལྟས་པའི་ཆགས་པ་ལམ་བྱེད་གཙོ་བོར་སྟོན་པ་བྱ་རྒྱུད། རྒོད་པའི་
ཆགས་པ་ལམ་བྱེད་གཙོ་བོར་སྟོན་པ་སྤྱོད་རྒྱུད་དང་། ལག་བཅངས་ཀྱི་ཆགས་པ་
ལམ་བྱེད་གཙོ་བོར་སྟོན་པ་རྣལ་འབྱོར་རྒྱུད་དང་། གཉིས་སྦྱོར་གྱི་ཆགས་པ་ལམ་
བྱེད་གཙོ་བོར་སྟོན་པ་བླ་མེད་ཀྱི་རྒྱུད་དུ་བཞག་པའི་ཕྱིར། ཕྱིའི་བྱ་བ་གཙོ་བོར་སྟོན་
པས་ན་བྱ་རྒྱུད། ཕྱིའི་བྱ་བ་དང་ནང་གི་ཏིང་ངེ་འཛིན་ཆ་མཉམ་པར་སྟོན་པས་ན་
སྤྱོད་རྒྱུད། ནང་གི་རྣལ་འབྱོར་གཙོ་བོར་སྟོན་པས་ན་རྣལ་འབྱོར་གྱི་རྒྱུད། ནང་
གི་རྣལ་འབྱོར་གཙོ་བོར་སྟོན་ཅིང་དེའི་གོང་ན་གཞན་མེད་པས་ན་རྣལ་འབྱོར་བླ་མེད་
ཀྱི་རྒྱུད་ཅེས་བྱའོ། །སྔགས་ཀྱི་འཇུག་སྒོ་ནི། དབང་སྟེ། སྔགས་ཀྱི་འཇུག་སྒོ་དང་
སྔགས་ལམ་གྱི་འཇུག་སྒོའང་མི་འདྲ་བར་བཤད་པ་དང་། སྔགས་ལ་ཞུགས་པ་དང་
རྒྱུད་ལ་ཞུགས་པའང་མི་འདྲ་བར་བཤད་པ་སྣང་། དབང་གིས་སྔགས་ཀྱི་ལམ་འབྲས་
མཐའ་དག་བསྡུས་ཀྱང་འདིར་སྐབས་སུ་བབས་པ་སྨིན་བྱེད་རྒྱུའི་དབང་སྟེ། སྔགས་
ཀྱི་འཇུག་སྒོ་གང་ཞིག་སྔགས་ལ་ཐོས་བསམ་བྱེད་པ་དང་སྔགས་ཀྱི་དངོས་གྲུབ་སྒྲུབ་
པ་ལ་དབང་པའི་རིགས་སུ་གནས་པ་དེ། དབང་གི་དོན་ནོ། །སྔགས་ཀྱི་འཇུག་སྒོ་
དབང་ཡིན་མོད་ཀྱང་། རྡོ་རྗེ་སློབ་དཔོན་མཚན་ཉིད་དང་ལྡན་པས་སྐལ་ལྡན་གྱི་གདུལ་
བྱ་སྣོད་དུ་རུང་བ་ལ་རྡོ་རྗེ་འཆང་གི་དགོངས་པ་དང་མཐུན་པར་སྐུ་བཞིའི་ས་བོན་ཐེབས་
ངེས་སུ་བསྐུར་བ་ཞིག་དགོས་ཀྱི། གཞན་དུ་ན་རིག་སྔགས་མེད་པས་དུག་སྦྲུལ་གྱི་
ཁ་དང་ལྕགས་བསྲེགས་པ་རེག་པ་ལྟར་སློབ་དཔོན་སློབ་མ་དང་བཅས་པ་ཤི་མ་ཐག་
རྡོ་རྗེ་དམྱལ་བ་མི་བཟད་པའི་གཡང་ས་ཆེན་པོར་ལྟུང་བར་འགྱུར་བར་གདོན་མི་ཟ་
ཞེས་རྒྱུད་སྡེ་ཀུན་ཏུ་ཡང་ཡང་གསུངས་པའི་ཕྱིར། དེ་ལ་དགོངས་ཏེ་འདི་ཉིད་ལས།
ཐུན་མོང་ལམ་སྦྱངས་སྣོད་དུ་གྱུར་པ་ན། །ཞེས་དང་། ཉམས་མགུར་ལས། ལམ་



༡o༦
མཆོག་གཉིས་ཀར་དགོས་པའི་ཐུན་མོང་ལམ། །ཇི་བཞིན་བསྐྱེད་ནས་ཞེས་དང་།
ལམ་རིམ་ལས། དེ་ལྟར་མདོ་སྔགས་གཉིས་ཀའི་ལམ་ཐུན་མོང་བ་
་མོང་བ་རྣམས་ལ་སྦྱངས་
པའི་འོག་ཏུ་ཞེས་དང་། སྔགས་རིམ་ལས། ལམ་ཐུན་མོང་བ་དོར་ན་ནི། ནོར་བ་
ཆེན་པོའོ་ཞེས་གསུངས་པ་སོགས་སྔགས་ལ་འཇུག་མཚམས་ངེས་དོན་མཁས་པའི་
གཞུང་ལུགས་དང་། རྒྱལ་བའི་བཀའ་རབ་འབྱམས་ནས་རྒྱ་ཆེར་འབྱུང་ཞིང་། ཐེག་
ཆེན་གྱི་སྡོམ་པ་གཉིས་གང་ཡང་སྲུང་མི་ནུས་པ་ལ་དབང་གཏན་ནས་བསྐུར་མི་རུང་
བ་དང་། བྱང་སྡོམ་ཙམ་ལས་སྔགས་སྡོམ་སྲུང་མི་ནུས་ནའང་དེ་ལ་རྡོ་རྗེ་སློབ་དཔོན་
གྱི་དབང་ཡན་ཆད་བསྐུར་མི་རུང་བར་རྒྱུད་དང་གྲུབ་ཆེན་མང་པོས་ནན་ཏན་ཆེན་པོས་
གསུངས་སོ། །དེང་སང་གི་དུས་འདིར་དངོས་གྲུབ་ཀྱི་རྩ་བ་དམ་སྡོམ་ཚུལ་བཞིན་
སྲུང་རྒྱུ་ལྟ་ཞོག །དེའི་ཐ་སྙད་ཙམ་ཡང་མ་ཆགས་པའི་གསོབ་ཚུ་ནག་ཆང་གིས་ཡིད་
སྨྱོས་པ། རིགས་མཐུན་བླུན་པོ་བསོད་ནམས་དང་སྐལ་བ་དམན་པ་དག་གི་བློ་ངོར་
བརྗིད་ཅིང་ཅི་ཟེར་ཉན་པས་ས་སྟེང་གང་བ་དང་། ཞུ་མཁན་ཞིག་བྱུང་ན་ཅི་མ་རུང་
ཉམ་ཆུང་ལྟོ་སྐྱ་གོས་ཧྲུལ་ཞིག་ལས་ནོར་ཅན་ལ་ཕལ་ཆེར་ཐེག་ཆེན་རིགས་ཅན་དབང་
རྣོན་དང་རིན་པོ་ཆེ་ལྟ་བུའི་གདུལ་བྱ་ཅི་རིགས་ཀྱིས་ཁྱབ་པ་ལྟ་བུའི་ཚོད་དུ་འདུག་
པ་དང་། དངོས་ཤུགས་བརྒྱུད་གསུམ་ནས་འབྱོར་ལྡན་རྣམས་ཀྱི་ཡི་ག་བཞོས་ཏེ་
ལྟོ་ཕྱིར་ཆོས་འཚོང་བའི་བསམ་སྦྱོར་ཅིའང་རྩོམ་པ་དང་། འཆད་པ་དངོས་གཞིར་
སྤྲེའུས་ཁྲོམ་དཀྱིལ་དུ་གར་འཁྲབ་པ་ལྟར་དོན་མེད་ཀྱི་བཞད་གད་དང་སྒྲུང་རྒྱུད་རྨོངས་
པ་ངོ་མཚར་སྐྱེད་པ་དུ་མས་ཉི་མ་འཕུལ་ཐབས་ལྷུར་ལེན་པ་མང་པོ་ཞིག་སྣང་བ་འདི་
དག་ནི། ཅི་ཡིན་ཆ་མ་འཚལ་ཏེ། རྒྱལ་བསྟན་རིན་པོ་ཆེ་དྲི་མ་མེད་པའི་དགོངས་
པ་དང་སྦྱར་ནས་བརྟག་པར་རིགས་སོ། །འདིར་བསྡུ་བ་ནས་བཤད་པའི་སྐྱེས་བུ་
གསུམ་ཚན་ཉེར་གསུམ་གྱི་འཇོག་ཚུལ་ཞིབ་ཏུ་ཤེས་ན་ལེགས། རྒྱུད་སྡེ་འོག་མ་ལ་



༡0༧
དབང་གཅིག །བླ་མེད་སྤྱི་ལ་དབང་བཞི། དུས་འཁོར་ལ་དབང་བཅུ་དྲུག་ཡོད། རྒྱུད་
སྡེ་འོག་མའི་དབང་གཅིག་ནི། བུམ་དབང་ཡིན་ཞིང་། བྱ་རྒྱུད་ལ་ཆུ་ཅོད་ཀྱི་དབང་
གཉིས་དང་། སྤྱོད་རྒྱུད་ལ་རིག་པའི་དབང་ལྔ་དང་། རྣལ་འབྱོར་རྒྱུད་ལ་རིག་དབང་
ལྔ་དང་རྡོ་རྗེ་སློབ་དཔོན་གྱི་དབང་སྟེ་དྲུག་དང་། བླ་མེད་བུམ་དབང་ལའང་ཆུ་དབང་
སོགས་བཅུ་གཅིག་དང་། རྡོ་རྗེ་སློབ་དཔོན་གྱི་དབང་ལ་ཕྱིར་མི་ལྡོག་སོགས་དྲུག་
ཏུ་དབྱེ་བ་སོགས་མང་། བླ་མེད་སྤྱིའི་དབང་བཞི་ནི། བུམ་དབང་། གསང་དབང་།
ཤེར་དབང་། ཚིག་དབང་ངོ་། །བུམ་ཆུ་ལ་བརྟེན་ནས་ཐོབ་པས་ན། བུམ་དབང་
དང་༑ ༑གསང་རྫས་མྱངས་པ་ལ་བརྟེན་ནས་ཐོབ་པས་ན། གསང་དབང་དང༌། ཤེས་
རབ་མ་ལ་བརྟེན་ནས་ཐོབ་པས་ན། ཤེར་དབང་དང་། ཚིག་གི་བརྡ་སྤྲད་པ་ལ་བརྟེན་
ནས་ཐོབ་པས་ན། ཚིག་དབང་ཞེས་ཟེར་རོ། །འདིར་ལམ་སྒྲོན་ལས། གསང་བ་
ཤེས་རབ་དབང་བསྐུར་ནི། །ཚངས་པར་སྤྱོད་པས་བླང་མི་བྱ། །ཞེས་དང་། བདེ་
མཆོག་ལས། སྒྱུ་མ་དག་ནི་ཐམས་ཙད་ལས། །བུད་མེད་སྒྱུ་མ་ཁྱད་པར་འཕགས།
ཞེས་སོགས་འགལ་མེད་ཕྲ་ཞིབ་ཏུ་ཤེས་པ་གཅེས། དུས་འཁོར་གྱི་དབང་བཅུ་དྲུག་
ནི༑ ༑བྱིས་པ་ལྟར་འཇུག་པའི་དབང་བདུན། གོང་མའི་དབང་བཞི། གོང་ཆེན་གྱི་
དབང་བཞི། རྡོ་རྗེ་སློབ་དཔོན་བདག་པོ་ཆེན་པོའི་དབང་ངོ༌། །སྔ་མ་བདུན་བྱིས་པ་
ལྟར་འཇུག་ཚུལ་དང་། གོང་མ་གོང་ཆེན་གཉིས་དྲང་ངེས་སུ་འཇོག་ཚུལ་དང་། དང་
པོ་བདུན་འཇིག་རྟེན་པའི་བདེན་པ་དང་། གཞན་རྣམས་དོན་དམ་པའི་བདེན་པར་
འཇོག་ཚུལ་སོགས་ལུགས་འདིའི་ཐུན་མོང་མ་ཡིན་པའི་བཞེད་སྲོལ་ཕྲ་ཞིབ་རྣམས་
བསྡུས་རྒྱུད་དབང་གི་ལེའུ་རྩ་འགྲེལ་དང་། རྗེ་ཡབ་སྲས་ཀྱི་གསུང་རབ་དྲི་མ་མེད་
པ་ལས་ཤེས་པར་བྱའོ། གང་དུ་དབང་བསྐུར་བའི་དཀྱིལ་འཁོར་ལ་བློས་བསླངས་
རུང་མི་རུང་གི་བཤད་ཚུལ་འདྲ་མིན་སྣ་ཚོགས་འདུག་ཀྱང་འཇམ་དབྱངས་དགའ་



༡05
བའི་བློ་གྲོས་དང་། རྒྱལ་དབང་བསྐལ་བཟང་རྒྱ་མཚོ་སོགས་ཀྱིས་རུང་བའི་ཕྱོགས་
མཛད་ལ། སྤྱིར་བཏང་དམིགས་བསལ་འབྱེད་པའང་ཡོད། ཤོ་ལོ་ཀ་དང་པོའི་དོན་
ནི༑ ༑ཐུན་མོང་བ་སྐྱེས་བུ་གསུམ་གྱི་ལམ་གྱིས་རྒྱུད་སྦྱངས་ཏེ་གསང་སྔགས་ཟབ་
མོའི་སྣོད་རུང་དུ་གྱུར་པ་ན་ཐེག་པ་ཀུན་གྱི་མཆོག་གྱུར་འབྲས་བུ་རྡོ་རྗེ་ཐེག་པ་ཞེས་
བྱ་བ་སྐལ་བཟང་སྐྱེ་བོ་རིན་པོ་ཆེ་ལྟ་བུའི་གང་ཟག་ལ་སོགས་པའི་འཇུག་ངོགས་དམ་
པ་དེར་རྡོ་རྗེ་སྙིང་རྒྱན་སོགས་ནས་བཤད་པའི་ཕྱི་ནང་གི་དེ་ཉིད་བཅུ་ལ་སོགས་པའི་
རྡོ་རྗེ་སློབ་དཔོན་མཚན་ཉིད་དང་ལྡན་པའི་དྲུང་དུ་རྒྱུད་སྡེ་རང་རང་གི་གཞུང་ཁུངས་
མ་ནས་བཤད་པའི་དབང་ལེགས་པར་མནོས་ཏེ་བདེ་བླག་ཉིད་དུ་འཇུག་པར་བྱིན་གྱིས་
རློབས་ཤིག་ཅེས་པའོ། །ཤོ་ལོ་ཀ་གཉིས་པའི་དོན་ནི། དབང་ལེགས་པར་ཐོབ་པ་
དེའི་ཚེ་ཞི་རྒྱས་དབང་དྲག་གི་ལས་བཞི་དང་། རལ་གྲི་དང་། རྐང་མགྱོགས་དང་།
མིག་སྨན་དང་། རི་ལུ་ལ་སོགས་པའི་གྲུབ་པ་ཆེན་པོ་བརྒྱད་དང་། སློབ་པ་དང་མི་
སློབ་པའི་ཟུང་འཇུག་སྟེ། མཆོག་དང་ཐུན་མོང་གི་དངོས་གྲུབ་རྣམ་པ་གཉིས་ལག་
རྩེར་འགྲུབ་པའི་གཞིའམ་རྒྱུ་ནི། དུས་འཁོར་བསྡུས་རྒྱུད་དང་། གསང་འདུས་རྩ་
རྒྱུད་དང༌། བདེ་མཆོག་ཉུང་ངུ་དང༌། མངོན་བརྗོད་བླ་མ་དང་། ཀྱེ་རྡོར་དང་།
གཤིན་རྗེ་གཤེད་ཀྱི་རྒྱུད་སོགས་བླ་མེད་དང་། དེ་ཉིད་བསྡུས་པ་དང༌། རྡོ་རྗེ་རྩེ་མོ་
དང་༑ ༑ངན་སོང་སྦྱོང་རྒྱུད་དང་། རྡོ་རྗེ་སྙིང་པོ་རྒྱུན་གྱི་རྒྱུད་སོགས་རྣལ་འབྱོར་
རྒྱུད་དང༌། རྣམ་སྣང་མངོན་བྱང་དང་། དེའི་རྒྱུད་ཕྱི་མ་དང༌། ཕྱག་རྡོར་དབང་
བསྐུར་བ་སྟེ་སྤྱོད་རྒྱུད་དང་། གསང་བ་སྤྱི་རྒྱུད་དང་། ལེགས་གྲུབ་དང་། དཔུང་
བཟང་གིས་ཞུས་པ་དང་། བསམ་གཏན་ཕྱི་མ་དང་། དམ་ཚིག་གསུམ་བཀོད་དང་།
འཇམ་དཔལ་རྩ་རྒྱུད་དང་། དཔའ་བོ་གཅིག་གྲུབ་སོགས་བྱ་རྒྱུད་ནས་གསུངས་པའི་
ཚུལ་ཁྲིམས་གསུམ་སོགས་རིགས་ལྔ་སོ་སོའི་དམ་ཚིག་བཅུ་དགུ་དང་། རྡོ་རྗེ་སློབ་



༡༠༩
དཔོན་ལ་སྨོད་པ་སོགས་སྤྱིའི་དམ་ཚིག་རྩ་ལྟུང་བཅུ་བཞི་དང་། སྦོམ་པོ་བརྒྱད་དང༌།
བཟའ་བ་དང་། བསྲུང་བ་དང་། བསྟེན་པའི་དམ་ཚིག་དང་། སྒོས་ཀྱི་དམ་ཚིག་
དུས་འཁོར་གྱི་བརྟུལ་ཞུགས་ཉེར་ལྔ་དང་། བྱ་སྤྱོད་ཀྱི་ལེགས་གྲུབ་ལས་གསུངས་
པ་ལ་སོགས་པ་རྣམ་པར་དག་པའི་དམ་ཚིག་དང་སྡོམ་པ་མིག་གི་འབྲས་བུ་ལྟར་སྲུང་
བ་འདི་ཉིད་ཡིན་པར་རྡོ་རྗེ་འཆང་གིས་རྒྱུད་སྡེ་ཀུན་ཏུ་ཡང་ཡང་གསུངས་པ་ལ་བཅོས་
མ་མིན་པའི་ངེས་པ་བརྟན་པོ་རྙེད་པར་གྱུར་ནས་རང་གི་སྲོག་དང་བསྡོས་པའམ་འགྲན་
ཏེ་ཚུལ་བཞིན་སྲུང་བར་བྱིན་གྱིས་རློབས་ཤིག་ཅེས་པའོ། །ཤོ་ལོ་ཀ་གསུམ་པའི་དོན་
ནི༑ ༑དབང་དུས་སུ་ཁས་བླངས་པའི་དམ་སྡོམ་མིག་གི་འབྲས་བུ་ལྟར་བསྲུངས་པའི་
རྗེས་དེ་ནས་རྒྱུད་སྡེ་རྒྱ་མཚོའི་སྙིང་པོ་བསྐྱེད་རིམ་དང་། རྫོགས་རིམ་གཉིས་ཀྱི་ལམ་
གྱི་གནད་ཐ་མལ་བའི་སྣང་ཞེན་གྱི་གཉེན་པོར་ང་རྒྱལ་དང་གསལ་སྣང་སྒྲུབ་ལུགས།
བསྙེན་སྒྲུབ་ཡན་ལག་བཞི། རྣལ་འབྱོར་བཞི། རྣལ་འབྱོར་དྲུག །ཏིང་འཛིན་གསུམ།
དེ་ཉིད་ཞེ་དགུ། བྱང་ཆུབ་བཞི་སོགས་རྒྱུད་སྡེ་སོ་སོའི་བསྐྱེད་རིམ་གྱི་ཆིངས་དང་།
ལུས་ངག་ཡིད་གསུམ་རགས་ཕྲ་ཤིན་ཕྲའི་རྣམ་གཞག །རྡོ་རྗེའི་ལུས་རྩ་རླུང་ཐིག་
ལེའི་གནས་ཚུལ། དེ་ལ་གནད་དུ་བསྣུན་ཚུལ། གྲུབ་མཐའི་དབང་གིས་བདེ་སྟོང་
སྦྱོར་ཚུལ། དགའ་བཞི་སྟོང་བཞིའི་ཡེ་ཤེས་འདྲེན་ཚུལ། གཞི་ལམ་འབྲས་བུའི་སྐུ་
གསུམ་རིམ་ལྔ་སོགས་དོན་དང་ཐ་སྙད་ཀྱི་ཚུལ་རྣམས་ཞིབ་པར་ཕྱོགས་འདི་ལ་ཚད་
མར་གྱུར་པ་འཕགས་མཆོག་ཀླུ་སྒྲུབ་དང་། ཀླུ་བྱང་དང་། འཕགས་པ་ལྷ་དང་།
ཟླ་བ་གྲགས་པ་དང་། ཡེ་ཤེས་ཞབས་ལ་སོགས་པའི་གཞུང་གི་ཚུལ་ལུགས་ཇི་ལྟ་བ་
བཞིན་ཏུ་རྟོགས་ནས་གུས་རྟག་གི་བརྩོན་པ་དྲག་པོ་ཡིས་ཐུན་བཞིའི་རྣལ་འབྱོར་གྱི་
སྤྱོད་པ་ལས་ནམ་ཡང་མི་གཡེལ་བར་གསུམ་ལྡན་བླ་མ་དམ་པའི་གསུང་བཞིན་སྒྲུབ་
ནུས་པར་བྱིན་གྱིས་རློབས་ཤིག་ཅེས་པའོ། །དེ་དག་གིས་ནི། མདོ་ལམ་གྱི་མཐར་



༡༡༠
སྔགས་ཀྱི་སྣོན་པ་འདེབས་པར་སྨོན་ཚུལ་ཟུར་ཙམ་སོང་། དེ་ལྟ་བུའི་དགེ་རྩ་གནས་
དམ་པར་བསྔོ་བའི་བསྔོ་སྨོན་གྱིས་མཇུག་བསྡུ་བ་ནི། །རྩ་བ་ལས།
དེ་ལྟར་ལམ་བཟང་སྟོན་པའི་བཤེས་གཉེན་དང་། །
ཚུལ་བཞིན་སྒྲུབ་པའི་གྲོགས་རྣམས་ཞབས་བརྟན་ཅིང་། །
ཕྱི་དང་ནང་གི་བར་དུ་གཅོད་པའི་ཚོགས། །
ཉེ་བར་ཞི་བར་བྱིན་གྱིས་བརླབ་ཏུ་གསོལ། །
སྐྱེ་བ་ཀུན་ཏུ་ཡང་དག་བླ་མ་དང་། །
འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། །
ས་དང་ལམ་གྱི་ཡོན་ཏན་རབ་རྫོགས་ནས། །
རྡོ་རྗེ་འཆང་གི་གོ་འཕང་མྱུར་ཐོབ་ཤོག །
ཅེས་ཤོ་ལོ་ཀ་གཉིས་ཏེ། དོན་ནི། དེ་ལྟར་བཤེས་གཉེན་བསྟེན་ཚུལ་ནས་བཟུང་
འཇུག་གི་བར་གྱི་ཐུན་མོང་དང་ཐུན་མོང་མ་ཡིན་པའི་ལམ་བཟང་ཚང་ལ་མ་ནོར་བར་
སྟོན་པའི་དགེ་བའི་བཤེས་གཉེན་དང་། ལམ་དེ་ཚུལ་བཞིན་སྒྲུབ་པའི་ཆོས་ཀྱི་གྲོགས་
རྣམས་ཞབས་པད་བསྐལ་བརྒྱར་བརྟན་ཅིང་། ཕྱི་དང་ནང་གི་བར་དུ་གཅོད་པའི་
ཚོགས་མཐའ་དག་ཉེ་བར་ཞི་བར་བྱིན་གྱིས་བརླབ་ཏུ་གསོལ། མ་འོངས་པའི་སྐྱེ་
བ་ཀུན་ཏུའང་མཚན་ལྡན་ཡང་དག་པའི་བླ་མ་མཆོག་དང་འབྲལ་བ་མེད་པར་ལུང་
རྟོགས་ཆོས་ཀྱི་དཔལ་འབྱོར་ལ་ལོངས་སྤྱོད་ཅིང་། དེའི་མཐུ་ལས་ས་དང་ལམ་གྱི་
ཡོན་ཏན་མ་ལུས་པར་རབ་ཏུ་རྫོགས་ནས་སྐུ་ཐུགས་ཟུང་འཇུག་ངེས་དོན་རྡོ་རྗེ་འཆང་
གི་གོ་འཕང་ཡན་ལག་བདུན་ལྡན་སྙིགས་མ་ལྔ་བདོའི་ཚེ་ཐུང་འདི་ཉིད་ལ་མྱུར་བ་མྱུར་
བར་ཐོབ་པར་ཤོག་ཅིག་ཅེས་པ་སྟེ། ཡོན་ཏན་གཞིར་གྱུར་མའི་འབྲུ་དོན་ཆེ་ལོང་
དུ་བཀྲལ་བ་རེ་ཞིག་རྫོགས་སོ། །སྨྲས་པ། བློ་གྲོས་ངོ་མཚར་ཚིགས་བཟང་བཟོ་བོས་



༡༡༡
གྲགས་པའི་ཕྲེང་བ་ཕྱོགས་ཀུན་བྲིས། །ཕྲ་ཞིབ་རིགས་པའི་ལང་ཚོ་དར་བབ་མ་སྨད་
ལུང་རྟོགས་རིན་ཆེན་མཛོད། །དགེ་ལྡན་ལེགས་བཤད་བདུད་རྩི་གཡས་འཁྱིལ་བཀྲ་
ཤིས་དཔལ་གྱི་བུམ་པ་བཟང་། །གངས་ཅན་མཁས་གྲུབ་བྱེ་བའི་གཙུག་རྒྱན་ཡབ་
སྲས་གསུམ་གྱིས་བརྩེ་བས་སྐྱོངས། །ཟབ་བརླིང་དགོངས་པའི་རྒྱ་མཚོ་ཆེན་པོར་ཤེས་
རབ་དེད་དཔོན་མཆོག་གི་བུ། །གུས་རྟག་བརྩོན་པའི་གྲུ་གཟིངས་བསོད་ནམས་བ་
དན་གཡོ་བས་ཞུགས་པ་ལས། །བསྡུས་འགྲེལ་དྲི་མེད་ཡིད་བཞིན་དབང་རྒྱལ་སྲིད་
དང་ཞི་བའི་འདོད་འཇོར་རྙེད། །གཟུར་གནས་རྣམ་དཔྱོད་དྷ་ཛའི་ཏོག་ཏུ་དགའ་
མགུ་རངས་པས་མཆོད་པར་རིགས། །དེ་ལས་འོངས་པའི་རྣམ་པར་དཀར་བ་འོ་
མའི་མཚོ་ཆེན་ལུད་པ་འམ། །ཡིད་འཕྲོག་ཟླ་བ་གཞོན་ནུའི་མཛེས་སྡུག་གྱ་གྱུར་འཛག་
པའི་རྒྱུན་འདྲ་གང་། །སྨྲ་བའི་སེངྒེ་མི་ཕམ་འཇམ་དབྱངས་ཀུན་ཏུ་བཟང་པོའི་སྨོན་
པའི་ལམ། །རྒྱལ་རྣམས་དགྱེས་པ་སྐྱེད་པའི་གངྒར་ཀུན་ནས་འདྲེས་ཤིང་རོ་གཅིག་
པས༑ ༑ཟ་ཧོར་པཎ་ཆེན་མར་མེ་མཛད་ཀྱི་སྲོལ། །འཇམ་མགོན་བླ་མས་གཙང་
མར་སྤེལ་བའི་བསྟན། །ལོང་བའི་ལག་ནོམ་ཉི་མ་འཕུལ་བྱེད་དང་། །མི་འགྲོགས་
ངེས་དོན་འཆད་པས་འཕེལ་གྱུར་ཅིག །ཁ་བའི་ལྗོངས་འདིར་ཕན་བདེ་པདྨའི་ཚལ།
འཛུམ་དང་མི་འཛུམ་གང་ལ་ལྟོས་པའི་མགོན། །རྒྱལ་བའི་དབང་པོ་ཐུབ་བསྟན་རྒྱ་
མཚོའི་སྡེ། །འཚོ་གཞེས་གཡུང་དྲུང་རིས་སུ་སྨིན་གྱུར་ཅིག །དགེ་འདུན་ཆུ་གཏེར་
བཤད་སྒྲུབ་རླབས་ཀྱིས་སྒེག །མཁའ་ཁྱབ་སྐྱེ་རྒུ་ཕན་ཚུན་མཛའ་ཞིང་སྐྱེད། །ནད་
མཚོན་མུ་གེའི་བསྐལ་བའི་མིང་ཙམ་ཡང་། །འཛིན་མའི་ཁྱོན་འདིར་གྲགས་པར་
མ་གྱུར་ཅིག །སྟོབས་བཅུ་མངའ་བའི་ཐུགས་རྗེའི་ཆུ་ཀླུང་ངལ་བསོ་མེད་པར་འབབ་
པའི་གཞི། །འགྲོ་བ་འདི་དག་དུ༔ཁའི་བཙོན་དོང་ཀུན་ཉོན་བདེན་པ་རྒྱུ་འབྲས་ལས།
ཞི་བ་བདུད་བརྩིའི་ཁང་བཟང་དམ་པར་ཐབས་ཀྱིས་བཀྲི་བའི་སྐྱེས་མཆོག་རྣམས། །སྐུ་



༡༡༣
ཚེ་མཛད་འཕྲིན་འགྲན་བཞིན་འཕེལ་བས་ཕྱོགས་ཀྱི་འཁོར་ལོ་མཛེས་གྱུར་ཅིག་།ཅེས་
ཡོན་ཏན་གཞིར་གྱུར་མའི་བསྡུས་འགྲེལ་འཇམ་མགོན་བླ་མ་དགྱེས་པའི་མཆོད་སྤྲིན་
ཞེས་བྱ་བ་འདི་ནི། སྔ་སོར་དཔའ་ཤོད་གྲྭ་ལྔ་རྒྱལ་ལ་སྨོན་ལམ་འདིའི་ཚིག་དོན་མཛུབ་
ཁྲིད་བགྱིས་སྐབས་ཁོང་ནས་ཟིན་བྲིས་ཤིག་བྱས་འདུག་པ། ཕྱིས་སུ་ཚངས་པ་མཚུངས་
པར་སྤྱོད་པའི་སྤུན་ཟླ་གཞུང་ལུགས་རབ་འབྱམས་སྨྲ་བའི་བཤེས་གཉེན་ཁྲི་བྱང་ཡོངས་
འཛིན་བློ་བཟང་ཚུལ་ཁྲིམས་དང་། དཔྱོད་ལྡན་འགའ་རེའི་སྤྱན་ལམ་དུ་སོན་པ་ལ་
བརྟེན་ནས་སླར་ཡང་ལམ་གྱི་རིམ་པའི་གནད་འགག་གོ་བདེར་འདྲིལ་པའི་འགྲེལ་བ་
ཞིག་ཅིས་ཀྱང་རྩོམ་དགོས་ཞེས་ནན་ཏན་དུ་བསྐུལ་བའི་ངོར། བསྟན་པ་ཡོངས་རྫོགས་
ཀྱི་མངའ་བདག་ངེས་པ་དོན་གྱི་རྡོ་རྗེ་འཆང་དུ་མ་ལས་བྱང་ཆུབ་ལམ་གྱི་རིམ་པའི་
ཁྲིད་ལུང་ལན་གཅིག་མ་ཡིན་པར་ཐོབ་ཅིང་། ལྷ་ལྡན་སྨོན་ལམ་ཆེན་མོའི་གྲྭ་སྐོར་
བ་ཤཱཀྱའི་དགེ་སྦྱོང་ཤེས་རབ་རྒྱ་མཚོས་ནོར་གླིང་རང་སྤྱིལ་དུ་སྦྱར་བའི་ཡི་གེ་པ་ནི།
དད་གུས་ཀྱིས་ཉེ་བར་གནས་པའི་སློབ་བུ་སྐལ་བཟང་རྒྱ་མཚོའོ། །འདི་ཡང་ཚེ་རབས་
ཀུན་ཏུ་འཇམ་མགོན་བླ་མའི་བསྟན་པ་དང་མི་འབྲལ་བའི་རྒྱུར་གྱུར་ཅིག། །།



VI
༄༅། །བསྔོ་བའི་རྒྱལ་པོ་བསྟན་འབར་མའི་རྩ་གཞུང་གི་
འགྲེལ་མཛད་མཁས་མཆོག་གུང་ཐང་དཀོན་མཆོག་
བསྟན་པའི་སྒྲོན་མེའི་རྣམ་ཐར་མདོར་
བསྡུས་བཞུགས་སོ།།
། །གུང་ཐང་དཀོན་མཆོག་བསྟན་པའི་སྒྲོན་མེ་ནི་མདོ་སྨད་ཤར་ལྷའི་ཕྱོགས་ཀྱི་
མཛོད་དགེའི་སྨད་དུ་ཡབ་ལྕགས་ཕོ་བྱམས་དང༌། ཡུམ་བོ་ཅོག་གཉིས་ཀྱི་སྲས་སུ་རབ་
བྱུང་བཅུ་གསུམ་པའིཆུ་རྟ་སྤྱི་ལོ་ ༡༧༦༣ ལོ་ལ་འཁྲུངས། དགུང་ལོ་བདུན་ལ་ཁྲི་
ཆེན་དགེ་འདུན་ཕུན་ཚོགས་ཀྱི་སྐྱེ་ཕྲེང་དུ་ངོས་འཛིན་ནས་བླ་བྲང་བཀྲ་ཤིས་འཁྱིལ་དུ་
གདན་དྲངས། འཇམ་དབྱངས་བཞད་པའི་དྲུང་དུ་དགེ་ཚུལ་གྱི་སྡོམ་པ་བཞེས། མཚན་
དཀོན་མཆོག་བསྟན་པའི་སྒྲོན་མེ་བསྩལ། རྡོ་རམས་པ་བློ་བཟང་རིན་ཆེན་ཀློག་གི་སློབ་
དཔོན་དུ་བསྟེན། འབྲི་ཀློག་སྦྱོར་སྡེབ་མྱུར་དུ་མཐར་ཕྱིན། དེ་ནས་ལོ་བཅུའི་རིང་བླ་
བྲང་དུ་རིག་གནས་སྤྱི་ལ་གསན་སྦྱོང་མཛད་དེ་ཡོན་ཏན་གྱི་གཞི་ལེགས་པར་བཏིངས།
དགུང་ལོ་བཅུ་བདུན་པར་དབུས་སུ་ཕེབས། འབྲས་སྤུངས་སྒོ་མང་གྲྭ་ཚང་དུ་ཞུགས། དགུང་
ལོ་ཉེར་གཅིག་པར་རྒྱལ་བ་བློ་བཟང་འཇམ་དཔལ་རྒྱ་མཚོའི་མདུན་ནས་བསྙེན་རྫོགས་
ཀྱི་སྡོམ་པ་མནོས། དགུང་ལོ་ཉེར་གཉིས་པར་ལྷ་རམས་པའི་མཚན་བཏགས་བཞེས།
དགུང་ལོ་ཉེར་ལྔར་གསན་སྦྱོང་མཐ
་མཐར་སོན་ཅིང་། དབུས་གཙང་ཡོངས་སུ་མཁས་པའི་
གྲགས་པས་ཁྱབ། འཇམ་དབྱངས་བཞད་པའི་ཞལ་བཀོད་ལྟར་བླ་བྲང་དུ་ཕྱིར་ཕེབས།
དགུང་ལོ་སོ་གཅིག་པར་བླ་བྲང་བཀྲ་ཤིས་འཁྱིལ་གྱི་གདན་རབས་ཉེར་གཅིག་པའི་ཁྲིར་
ཕེབས། མདོ་སྨད་ཀྱི་དགེ་ལྡན་ཆོས་གྲྭ་ཆེན་པོ་ཡོངས་ལ་མཁས་བཙུན་བཟང་གསུམ་
གྱི་བྱ་བས་དུས་འདའ་བར་མཛད། དགུང་ལོ་རེ་གཉིས་ཏེ་ཆུ་ལུག་སྤྱི་ལོ་ ༡༨༢༣ ལོ་
ལ་སྐུ་གཤེགས། །



༡༡༽
། །བསྔོ་བའི་རྒྱལ་པོ་བསྟན་འབར་མའི་
དགོངས་དོན་རྒྱ་ཆེར་འགྲེལ་པ་ལེགས་
བཤད་བསྟན་པའི་སྒྲོན་མེ་ཞེས་
བྱ་བ་བཞུགས་
སོ། །
༄༅། །རྨད་བྱུང་ཐུགས་རྗེ་ཆེན་པོའི་དབང་གྱུར་ཏེ། །ཕྱིན་དྲུག་བསྡུ་བཞིའི་སྤྱོད་
པ་མཐར་སོན་པ། །མི་འཇིགས་བཞི་ལྡན་གོ་འཕང་མཆོག་བརྙེས་པ། །སྟོན་པ་མཉམ་
མེད་དེ་ལ་མགོས་ཕྱག་འཚལ། །གང་གིས་མཐའ་ཡས་བསྐལ་པར་རབ་
རབ་བསྒྲུབས་
པ༑ ༑མཁའ་མཉམ་འགྲོ་བའི་སྡུག་བསྔལ་མུན་སེལ་ཞིང་། །མངོན་མཐོ་ངེས་ལེགས་
ལམ་བཟང་གསལ་བྱེད་མཆོག །བསྟན་པ་རིན་ཆེན་སྒྲོན་མེ་འདི་ཁོ་ན། །དེ་ཉིད་
རིང་དུ་འབར་བར་སྨོན་པ་ནི། །དུས་གསུམ་རྒྱལ་བའི་བཞེད་དགོངས་མཐར་ཐུག་
དང་༑ ༑རྣམ་དག་སྨོན་པའི་ཆུ་བོ་མ་ལུས་པ། །གཅིག་ཏུ་འཁྱིལ་བའི་ཡིད་བཞིན་
རྒྱ་མཚོ་ཡིན། །དེ་ཕྱིར་ལྷ་མིའི་སྟོན་པ་མཆོག་དེ་ཡི། །དཔལ་གྱི་མགུར་ནས་ལེགས་
གསུང་སྨོན་ཚིག་གི །དཔག་བསམ་མྱུ་གུ་དོན་གྱི་ཡལ་གའི་ཕྱོགས། །རྫོགས་པའི་
དགེ་མཚན་ཀུན་ཏུ་སྤྲོ་བར་བྱ། །དེའང་བསྐལ་བཟང་རྣམ་འདྲེན་བཞི་པ་མཉམ་མེད་
ཀྱའི་རྒྱལ་པོ་དེ་ཉིད་ཀྱིས་བསྐལ་པ་ཆེན་པོ་གྲངས་མེད་པ་དུ་མར་བྱ་དཀའ་བའི་སྤྱོད་
པ་དཔག་ཏུ་མེད་པ་ཉམས་སུ་བཞེས་ཏེ། བླ་ན་མེད་པའི་བྱང་ཆུབ་ཀྱི་གོ་འཕང་མངོན་
དུ་མཛད་པའང་། ཉན་རང་རྣམས་ཀྱིས་ཞི་བདེ་བསྒྲུབས་པ་བཞིན་དུ་རྒྱུ་དང་འབྲས་



༡༡༤
བུའི་གནས་སྐབས་གང་དུའང་རང་དོན་ཡིད་བྱེད་ཀྱི་དྲི་མ་ཕྲ་མོ་ཙམ་ཡང་མེད་པར་
སེམས་ཅན་གྱི་དོན་འབའ་ཞིག་ཡིན་ལ། སེམས་ཅན་གྱི་དོན་ཡང་ཉི་ཚེ་བ་ཙམ་གྱིས་
མི་ཆོག་པས་ཐབས་ཀྱི་རྣམ་པ་ཡོངས་སུ་རྫོགས་པ་ནི་རྒྱལ་བའི་སྲས་པོ་ཞི་བ་ལྷས། འགྲོ་
བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་
པ་ཞེས་དང་། སྔགས་རིམ་ཆེན་མོ་ལས། བསྟན་པ་ཁོ་ན་ལྷར་བཅས་འགྲོ་བ་ཡི།
བདེ་ལེགས་ཀུན་གྱི་རྩ་བར་ཡིད་ཆེས་ནས། །ཞེས་གསུངས་པ་ལྟར། སངས་རྒྱས་
ཀྱི་བསྟན་པ་ཁོ་ན་སེམས་ཅན་མཐའ་དག་གི་སྡུག་བསྔལ་མ་ལུས་པ་སེལ་བའི་ཐབས་
དང་༑ ༑བདེ་བ་མ་ལུས་སྒྲུབ་པའི་ཐབས་སུ་གྱུར་པ་ཡིན་ཏེ། འགྲོ་བ་རྣམས་ཐོག་
མེད་ནས་ལྷན་སྐྱེས་སུ་གོམས་པ་ནི་དུག་གསུམ་གྱི་ཕྱོགས་ཁོ་ན་ཡིན་པས། དེའི་དབང་
གིས་སྡུག་བསྔལ་འབའ་ཞིག་ལས་མི་འབྱུང་ལ། འབྲས་བུ་བདེ་བའི་ཆ་ཐམས་ཅད་
ནི་རྒྱུ་དགེ་བ་འབའ་ཞིག་ལས་འབྱུང་ཞིང་། དེའི་སྒྲུབ་ཚུལ་རང་སྟོབས་ཀྱིས་ཤེས་
མི་ནུས་པ། སངས་རྒྱས་ཀྱི་བསྟན་པ་འབའ་ཞིག་ལ་བརྟེན་ནས་བླང་དོར་གྱི་རྣམ་དབྱེ་
ཤེས་ཤིང་ལག་ཏུ་བླང་དགོས་པའི་ཕྱིར་རོ། །དེས་ན་རྒྱལ་བ་ཀུན་གྱི་དགོངས་བཞེད་
མཐར་ཐུག་པ་དང་། ལུས་ཅན་ཀུན་གྱི་འདོད་དོན་མ་ལུས་པ་འགྲུབ་པའི་སྒོ་གཅིག་
པུར་གྱུར་པ་ཐུབ་པའི་བསྟན་པ་རིན་པོ་ཆེ་ཡུན་དུ་གནས་པའི་ཕྱིར་སྨོན་པའི་ཚིགས་
སུ་བཅད་པ་བསྟན་འབར་མ་ཞེས་ཡོངས་སུ་གྲགས་པ་འདི་ཉིད་ཀྱི་དོན་འཆད་པ་ལ་
གསུམ༑ ༑རྟོགས་ལྡན་འཇུག་པའི་ཡན་ལག་ཏུ་བསྔོ་བའི་དགོས་པ་བཤད་པ། དགོས་
པ་དེ་ལྡན་གྱི་བསྔོ་བ་ཇི་ལྟར་མཛད་ཚུལ་བཤད་པ། བསྔོ་བའི་གཞུང་གི་ཚིག་དོན་དངོས་
བཤད་པའོ། །དང་པོ་ལ་བསྔོ་བ་སྤྱིའི་དགོས་པ་དང༌། ཁྱད་པར་དུ་བསྟན་པ་རྒྱས་
པའི་ཕྱིར་བསྔོ་བའི་དགོས་པ་བཤད་པ་གཉིས། དང་པོ་ནི། བརྒྱད་སྟོང་འགྲེལ་ཆེན་
ལས༑ ༑ཡོངས་སུ་བསྔོ་བ་ནི་ཆུད་མ་ཟོས་པ་ཡིན་ཏེ། ཆོས་ཀྱི་དབྱིངས་དང་འདྲ་



༡༡༥
བར་ཟད་པ་མེད་པའི་ཕྱིར་རོ། །ཞེས་དང་། འགྲེལ་ཆུང་དོན་གསལ་ལས། བསྔོ་
བ་ཡིད་ལ་བྱེད་པས་ནི་གསེར་མགར་གྱིས་རྒྱན་ལ་སོགས་པ་བཞིན་དུ། བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་དོ། །ཞེས་དགེ་བའི་རྩ་
བ་ཆུད་མི་ཟ་ཞིང་གོང་དུ་འཕེལ་བའི་
་ཐབས་བླ་ན་མེད་པར་བསྔགས་པ། མདོ་ལས་
ཀྱང་༑ ༑ཇི་ལྟར་རྒྱ་མཚོ་ཆེ་ནང་ཆུ་ཐིགས་ལྷུང་། །རྒྱ་མཚོ་མ་ཟད་བར་དུ་དེ་མི་
འཛད༑ ༑དེ་བཞིན་བྱང་ཆུབ་ཡོངས་བསྔོས་དགེ་བ་ཡང་། །བྱང་ཆུབ་མ་ཐོབ་བར་
དུ་དེ་མི་འཛད། ཅེས་གསུངས་སོ། །ལུང་འདི་ཉིད་བློ་གྲོས་རྒྱ་མཚོས་ཞུས་པའི་
མདོ་ལས་འབྱུང་བར་གྲགས་ཆེ་ནའང་། བོད་དུ་འགྱུར་བའི་མདོ་དེར་མི་སྣང་ལ།
བློགྲོས་མི་ཟད་པའི་མདོར་དོན་དེ་ཇི་ལྟ་བ་ཚིག་ལྷུག་ཏུ་འབྱུང་བས་བརྟག་དགོས། སྤྱིར་
དགེ་བ་བསྒྲུབ་ཚུལ་ཕྱི་རོལ་པའི་གཞུང་དུའང་བཤད་མོད་ཀྱང་། སེམས་ཅན་གྱི་དོན་
དུ་བསྔོ་བས་ཁ་བསྒྱུར་བའི་ཐབས་མཁས་འདི་ནི་རྒྱལ་བའི་བསྟན་པ་འབའ་ཞིག་གི་
ཁྱད་ཆོས་ཡིན་ཏེ། ཁྱད་པར་དུ་འཕགས་པའི་བསྟོད་པ་ལས། བསོད་ནམས་ཞེས་
པའི་ཚོགས་དག་ནི། སེམས་ཅན་རྣམས་ལ་ཡོངས་བསྔོ་བར། །བཅོམ་ལྡན་ཁྱོད་
ཀྱིས་གང་གསུངས་པ། །དེ་གཞན་བསྟན་བཅོས་ལས་མ་བཤད། །ཅེས་འབྱུང་བ་
ལྟར་རོ། །དེར་མ་ཟད་རང་དོན་གྱི་འཁྲི་བ་མེད་པར་གཞན་དོན་འབའ་ཞིག་ཏུ་བསྔོ་
བ་ནི་ཐེག་ཆེན་ཁོ་ནའི་སྒོས་ཆོས་ཡིན་པས། ཉན་ཐོས་ཐེག་པ་དེ་ལས་ནི། །བྱང་
ཆུབ་སེམས་དཔའི་སྨོན་ལམ་དང་། །སྤྱོད་པ་ཡོངས་བསྔོ་མ་བཤད་དེ། །བྱང་ཆུབ་
སེམས་དཔའ་ག་ལ་འགྱུར། །ཞེས་གསུངས་ལ། སྤྱོད་འཇུག་ཏུ། བདོག་པ་ཐམས་
ཅད་འབྲས་བཅས་ཏེ། །སྐྱེ་བོ་ཀུན་ལ་བཏང་སེམས་ཀྱིས། །སྦྱིན་པའི་ཕ་རོལ་ཕྱིན་
གསུངས་ཏེ། །ཞེས་ལུས་ལོངས་སྤྱོད་གཏོང་བར་མ་ཟད། དེ་དག་བཏང་བའི་དགེ་
བའང་གཞན་དོན་ཁོ་ནར་བསྔོས་ཏེ་ཡིད་ཀྱིས་སེམས་ཅན་ལ་གཏོང་བ་ནི་སྦྱིན་པའི་



༡༡༦
ཕར་ཕྱིན་ཡོངས་སུ་རྫོགས་པའི་སྒོ་བླ་ན་མེད་པར་བསྔགས་པའང་རྩ་བ་འདི་ལ་ཐུག་
གོ༑ ༑འོ་ན་བསྔོ་བ་དང་སྨོན་ལམ་ལ་ཁྱད་པར་ཅི་ཡོད། འདིར་དེ་ཉིད་ཀྱི་ཁྱད་པར་
གང་ཡིན་སྙམ་ན། གཙང་ཆུང་ཆོས་གྲགས་སོགས་ཀྱིས། གང་གིས་བསྔོ་བས་རྒྱལ་
པོ་འདི་ཐོས་ནས། ཞེས་སོགས་ལ་བརྟེན་ཏེ་དེ་གཉིས་དོན་གཅིག་པར་འདོད་ཀྱང་
དབུས་མཐའ་ལས། མི་ཟད་པ་དང་རྟག་འཇུག་དང་། ཞེས་པའི་ཐད་ཀྱི་དབྱིག་འགྲེལ་
ལུས༑ ༑ཡོངས་སུ་བསྔོ་བས་སྦྱིན་སོགས་ཀྱི་དགེ་བ་མི་ཟད་པར་བྱེད་དོ། སྨོན་ལམ་
གྱིས་ནི་སྦྱིན་སོགས་བྱེད་པ་དང་མཐུན་པའི་སྐྱེ་བ་ཡོངས་སུ་འཛིན་པས་ཚེ་རབས་
ཐམས་ཅད་དུ་སངས་རྒྱས་འབྱུང་བ་མཉེས་པར་བྱེད་ཅིང་སྦྱིན་སོགས་ཀྱི་བྱ་བ་ལ་
རྟག་ཏུ་འཇུག་པ་འཐོབ་བོ། ཞེས་བསྔོ་བས་སྔར་བྱས་ཀྱི་དགེ་བ་སྤེལ་བ་དང་། སྨོན་
ལམ་ནི་སླར་དགེ་བ་ལ་འཇུག་པའི་རྒྱུར་འགྱུར་བས་བྱེད་ལས་ཀྱི་སྒོ་ནས་སོ་སོར་
གསུངས་པ་དང་། སྤྱོད་འཇུག་དར་ཊཱིཀ་ལས། བསྔོ་བ་དང་སྨོན་ལམ་ཁྱད་པར་
ཆེར་མེད་མོད་ཀྱི། འདོད་བྱའི་འབྲས་བུ་དོན་གཉེར་གྱི་འདུན་པས་ཁྱད་པར་དུ་བྱས་
པ་སྨོན་ལམ་དང་། རྒྱུའི་དགེ་བ་རྣམས་འབྲས་བུ་དེའི་རྒྱུར་འགྱུར་པའི་འདུན་པས་
ཁྱད་པར་དུ་བྱས་པ་བསྔོ་བའོ། །ཞེས་སོགས་ཁུང་ཐུབ་དུ་མས་སྨོན་ལམ་ལ་བསྔོ་བྱའི་
རྫས་ཁྱད་གཞིར་བྱས་པས་མ་ཁྱབ་ཅིང་། བསྔོ་བ་ལ་བསྔོ་བྱའི་རྫས་དེ་ཉིད་ཁྱད་པར་
གྱི་གཞིར་བཟུང་ནས། དེའི་སྟོབས་ཀྱིས་འདི་དང་འདི་ལྟར་གྱུར་ཅིག་ཅེས་སྨོན་པ་
ཞིག་དགོས་པས། སྨོན་ལམ་དང་བསྔོ་བ་གཉིས་སྤྱི་དང་བྱེ་བྲག་གི་ཚུལ་ལྟ་བུར་གསུངས་
པ་དེ་དག་གང་ལྟར་ནའང་། གཞུང་འདི་ནི་བསྔོ་སྨོན་གཉི་གར་འཇོག་དགོས་པར་
མངོན་ནོ། །གཉིས་པ་ཁྱད་པར་དུ་བསྟན་པ་རྒྱས་པའི་ཕྱིར་བསྔོ་བའི་དགོས་པ་ནི།
བུ་མོ་དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་བྱང་ཆུབ་སེམས་དཔའི་
སྨོན་ལམ་གངྒའི་ཀླུང་གི་བྱེ་མ་སྙེད་གང་ལགས་པ་དེ་ཐམས་ཅད་ཀྱང་འདི་ལྟར་དམ་



༡༡༧
པའི་ཆོས་ཡོངས་སུ་བཟུང་བའི་སྨོན་ལམ་ཆེན་པོ་གཅིག་གི་ཁོངས་སུ་འདུས་ཤིང་ཁོངས་
སུ་ཆུད་དེ། བཅོམ་ལྡན་འདས་དམ་པའི་ཆོས་ཡོངས་སུ་འཛིན་པ་ནི་དེ་ལྟར་ཡུལ་
ཆེ་བ་ལགས་སོ། །ཞེས་དང་། བཅོམ་ལྡན་འདས་དམ་པའི་ཆོས་ཡོངས་སུ་འཛིན་
པ་ནི་ཆོས་ཀྱི་སྒོ་བརྒྱད་ཁྲི་བཞི་སྟོང་སྡུད་པ་ལགས་སོ། །ཞེས་སོགས་གསུངས་པ་ལྟར།
གང་སྨོན་པའི་ཡུལ་དུ་གྱུར་པ་དེ་ཐམས་ཅད་སངས་རྒྱས་ཀྱི་བསྟན་པ་ལུང་དང་རྟོགས་
པའི་ཆོས་ཁོ་ན་ལ་བརྟེན་ནས་འབྱུང་དགོས་པས། རྩ་བ་དེ་ཉིད་རྒྱུས་པའི་དོན་དུ་
བསྔོས་ནས་ཡན་ལག་གཞན་ཐམས་ཅད་འགྲུབ་པས། དོན་འདི་ལ་དགོངས་ནས་རྗེ་
བདག་ཉིད་ཆེན་པོས་ཀྱང་། རྒྱལ་སྲས་སྨོན་ལམ་གངྒའི་ཀླུང་རྣམས་ནི། །དམ་ཆོས་
འཛིན་པའི་སྨོན་ལམ་ནང་འདུས་པར། །གསུངས་ཕྱིར་དགེ་རྩ་ཇི་སྙེད་བསགས་པ་
རྣམས༑ ༑ཀུན་ཀྱང་ཐུབ་བསྟན་རྒྱས་པའི་ཆེད་དུ་བསྔོས། །ཞེས་གསུངས་སོ། །ལུང་
དང་རྟོགས་པའི་དམ་ཆོས་འཛིན་པ་ནི་དེ་ལྟར་དོན་ཆེ་བའི་རྒྱུ་མཚན་གྱིས་ཕན་ཡོན་
ཡང་དགེ་བའི་རྩ་བ་གཞན་ཐམས་ཅད་ལས་ལྷག་པར་གསུངས་ཏེ། དེ་བཞིན་གཤེགས་
པའི་སྐུའི་གསང་བའི་མདོ་ལས། སེམས་ཅན་ཀུན་གྱི་བསོད་ནམས་ཀྱི། །ཕུང་པོ་
ཇི་སྙེད་ཡོངས་བཟུང་བ། །དེ་སྙེད་བྱང་ཆུབ་སེམས་དཔའ་ཡི། །བྱང་ཆུབ་སེམས་
ལ་རབ་ཏུ་འབྱུང་། །བྱང་ཆུབ་སེམས་ཀྱི་བསོད་ནམས་ཀྱི། །ཕུང་པོ་ཇི་སྙེད་བརྗོད་
པ་བས། དམ་པའི་ཆོས་ནི་ཡོངས་འཛིན་ན། །དེ་ནི་བསོད་ནམས་ཆེས་མང་ངོ༌།
དམ་ཆོས་འཛིན་པའི་བསོད་ནམས་ནི། །སངས་རྒྱས་ཀུན་གྱིས་ནན་ཏན་དུ། །བསྐལ་
པ་བྱེ་བར་བརྗོད་མཛད་ཀྱང་། །མཐའ་མར་ཕྱིན་པར་འགྱུར་མ་ལགས། །ཞེས་
ཕན་ཡོན་ཚད་ལས་འདས་པར་གསུངས་པའི་ཚུལ་ལ་ཡིད་ཆེས་བསྐྱེད་དེ་འདུན་པ་
ཤུགས་དྲག་པོའི་སྒོ་ནས་སྨོན་པ་ཚུན་ཆད་ཀྱིས་དེའི་རྗེས་སུ་སློབ་པར་བྱ་དགོས་སོ།
གཉིས་པ་དགོས་པ་དེ་ལྡན་གྱི་བསྔོ་བ་ཇི་ལྟར་མཛད་པའི་ཚུལ། ཐུབ་དབང་ཐུགས་



༡༡༨
རྗེའི་བདག་ཉིད་ཆེན་པོ་དང་ལྡན་པ་དེ་ཉིད་ཀྱིས་སློབ་པའི་གནས་སྐབས་སུ་ཚོགས་
གཉིས་ཀྱི་སྤྱོད་པ་མཐའ་ཡས་པ
ས་པ་བསྒྲུབས་པ་རྣམས་བསྟན་པ་རྒྱས་པའི་ཕྱིར་བསྔོས་
པར་མ་ཟད། སྟོན་པ་རང་ཉིད་ཀྱི་སྐྱེ་དགུ་ཚེ་ལོ་བརྒྱ་པའི་དུས་སུ་བྱོན་ནའང་། དགུང་
ལོ་བརྒྱད་ཅུ་ལས་མ་བཞུགས་པར་སྐུ་ཚེའི་ལྷག་མའང་བསྟན་པ་གནས་པའི་རྒྱུར་བྱིན་
གྱིས་བརླབས་ནས་དེའི་དོན་དུ་བསྟན་འབར་མ་གཟུངས་དང་བཅས་པ་འདི་ཉིད་
གསུངས་པ་ཡིན་ཏེ། ཟླ་བ་སྙིང་པོའི་མདོར། འདི་ནས་སངས་རྒྱས་ཟླ་བ་ཞེས་སོགས་
ཀྱིས་བསྟན་པའི་གནས་ཚད་དང་འཇིག་ཚུལ་སོགས་དྲིས་པ་ལ། ང་ལ་ལྷན་ཅིག་
ཚོགས་ཉོན་ས་གསུམ་ནི། །ཞེས་སོགས་ཀྱིས་དགེ་སྦྱོང་ཁྱིམ་པའི་ལས་ལ་བརྩོན་པ་
སོགས་བསྟན་པ་ཉམས་པ་དང་། དེའི་དབང་གིས་འཇིག་རྟེན་རྒུད་པར་འགྱུར་བའི་
རྒྱུ་མང་དུ་གསུངས་ལ། མི་བཟད་དེ་ཡི་ཚེ་ན་ནི། །ཆོས་གནས་ཞི་བས་བདེ་འགྱུར་
ཞིང་༑ ༑ཞེས་པ་ནས། བྱང་ཆུབ་མྱུར་དུ་ཐོབ་པར་འགྱུར། །ཞེས་བསྟན་པ་སླར་
གསོ་བ་དོན་ཆེ་ཚུལ་དང་། བྱམས་པ་ལ་སོགས་བསྐལ་པ་ནི། །ཞེས་སོགས་ཀྱིས་
སེམས་དཔའ་ཆེན་པོ་དེ་དག་གིས་སྙིགས་མའི་དུས་
དུས་བསྟན་པ་སླར་གསོ་བ་དཀའ་འང་
ཅི་ནུས་སུ་སྤེལ་བར་ཞལ་གྱིས་བཞེས་ལ། སླར་ཡང་བཅོམ་ལྡན་འདས་ཀྱིས། སྣང་
བ་འཛིན་ཅིང་དཔལ་གྱུར་པ། །ཞེས་པ་ནས། བཏང་སྙོམས་ཅན་དག་འགྲེ་བར་
འགྱུར༑ ༑ཞེས་པའི་བར་གྱིས་སྤྱིར་བསྟན་པ་ཉམས་པའི་རྒྱུ་དུ་མ་དང་། ཁྱད་པར་
དུ་ཀོ་ཤམྦིའི་རྒྱལ་པོ་བཟོད་དཀའ་བ་དང་། འཛམ་གླིང་གི་རྒྱལ་པོ་གཞན་གསུམ་འཐབ་
པའི་རྐྱེན་གྱིས་བསྟན་པ་ནུབ་ཚུལ་སོགས་གསུངས་ལ། དེ་ནས། སྔོན་གྱི་རྒྱལ་བའི་
མཛད་པ་བཞིན། ང་ཡིས་ཕྱི་དུས་བགོས་པར་བྱ། །དོན་དུ་འཚོ་བ་བཏང་བྱས་ནས།
གཟི་མདངས་གསུམ་པོ་བསྲིང་བར་བྱ། །ང་ཡི་ཚེ་འདི་ཆ་གསུམ་པ། །སེམས་ཅན་
རྒྱུར་ཡང་གཏོང་བར་བྱ། །ཞེས་པ་ནས། དེ་ཕྱིར་སྣོད་མིན་སྣོད་འགྱུར་ཕྱིར། །ཆ་



༡༡༩
གསུམ་པ་ཡི་སྲོག་བཏང་བྱས། །དེ་དག་བདེ་བར་འགྱུར་བ་དང་། །ལྷ་དང་མི་རྣམས་
འཕེལ་གྱུར་ཅིག །ཅེས་པའི་བར་གྱིས་སྐུ་ཚེའི་ལྷག་མའང་བསྟན་པའི་འཕེལ་རྒྱས་
ཀྱི་དོན་དུ་བསྔོས་ལ། དེ་ནས། སེམས་ཅན་དོན་དུ་བདག་གིས་སྔོན། །ཞེས་སོགས་
བསྟན་འབར་མ་ཡོངས་རྫོགས་སྔགས་དང་བཅས་པ་གསུངས་ཏེ། དང་པོ་ཐུགས་
བསྐྱེད་པ་ནས་བཟུང་དཀའ་བ་སྤྱད་པ་མཐའ་དག་ཀྱང་བསྟན་པ་རྒྱས་པའི་རྒྱུར་བསྔོ་
བར་མཛད་དོ། །འདི་ནི་སྟོན་པའི་མཛད་པ་ཐམས་ཅད་ཀྱི་ནང་ནས་ཀྱང་ངོ་མཚར་
རྨད་དུ་བྱུང་བའི་ཁྱད་ཆོས་བླ་ན་མེད་པ་ཞིག་ཡིན་ཏེ། རྟོག་གེ་འབར་བ་ལས། ཆོས་
ཀྱི་འཁོར་ལོ་བསྐོར་བ་དང་། ཡོངས་སུ་མྱ་ངན་ལས་འདས་པ་ཆེན་པོ་དང་། དམ་
པའི་ཆོས་གནས་པ་ལ་སོགས་པ་བསྐལ་བ་དང་ལྡན་པའི་གདུལ་བྱ་རྣམས་ལ་སྟོན་པར་
མཛད་དོ། །ཞེས་དང་། ཀུན་མཁྱེན་འཇམ་དབྱངས་བཞད་པའི་སྐབས་བརྒྱད་པའི་
མཐའ་དཔྱོད་དུ། འདིར་ཤིང་དྲུང་དུ་གཤེགས་པ་མ་བགྲང་པར་དམ་པའི་ཆོས་གནས་
པ་མཛད་ཆེན་དུ་བགྲང་པའི། ཞེས་པ་ནས། བསྟན་འབར་མ་དང་བསྟན་པ་འབར་
མའི་སྔགས་གསུངས་པའི་ཕྱིར། ཞེས་འབྱུང་བ་ལྟར་རོ། །འོན་ཀྱང་རྟོག་གེ་འབར་
བའི་སྐབས་གཞན་དུ། དཀའ་བ་སྤྱད་པ་དང་། བྱང་ཆུབ་ཀྱི་སྙིང་པོར་གཤེགས་པ་
དང་༑ ༑བདུད་འདུལ་བ་དང་ཞེས་ལན་དུ་མར་འབྱུང་བས། མཐའ་གཅིག་ཏུ་ཤིང་
དྲུང་དུ་གཤེགས་པ་མི་འདྲེན་པར་བཞེད་པའམ་མིན་པར་སྣང་སྟེ། མཛད་པ་བཅུ་
གཉིས་ཀྱི་འདྲེན་ཚུལ་ལ་ཡོངས་གྲགས་རྒྱུད་བླ་མའི་དངོས་ཟིན་ལྟར་དང་། དེར་
ཅུང་ཟད་མི་འདྲ་བ་རིན་ཆེན་ཕྲེང་བ་ལས། ཆོས་ཀྱི་འཁོར་ལོ་བསྐོར་བ་དང་། །ལྷ་
རྣམས་ཀུན་ལས་བབས་པ་དང་། །དེ་བཞིན་དུ་ནི་མྱ་ངན་ལས། །འདས་པ་སྟོན་
པའི་མཛད་པ་ཡིན། །ཞེས་ལྷ་ལས་བབས་པ་གཅིག་ཏུ་བགྲང་བ་དང་། ཐེག་བསྡུད་
ལས༑ ༑བཟོའི་གནས་ལ་སྦྱངས་པ་དང་། །བདུད་འདུལ་བ་གཉིས་དངོས་སུ་མ་



༡༣༠
བགྲང་པར། མུ་སྟེགས་ཅན་གྱི་གན་དུ་གཤེགས་པ་དང་། ཞེས་དེ་དག་གི་ལྟ་བ་སུན་
དབྱུང་བའི་ཕྱིར་མུ་སྟེགས་ལྷག་སྤྱོད་སོགས་ཀྱི་དྲུང་དུ་ཕེབས་ནས་ཐར་ལམ་འཚོལ་
བའི་ཚུལ་བསྟན་པ་གཅིག་ཏུ་བགྲང་། མདོ་འགའ་ཞིག་ཏུ་བསྟན་པ་གནས་པ་གཅིག་
ཏུ་བགྲང་ལ། ལ་ལར་བསྟན་པ་ནུབ་པའང་གཅིག་ཏུ་བགྲང་སྟེ། བུ་སྟོན་ཆོས་འབྱུང་
ལས༑ ༑ཐབས་ལ་མཁས་པ་ཞེས་པ་ལ་སོགས་པའི་མདོ་ལས། དམ་པའི་ཆོས་ནུབ་
པ་ལ་མཁས་པ་ཞེས་ཆོས་ནུབ་པའང་མཛད་པ་གཅིག་ཏུ་གསུངས་ཏེ། ཆོས་དོན་དུ་
མི་འགྱུར་བ་ན་ནུབ་པར་བསྟན་པས། སེམས་ཅན་ལ་ཆོས་སྤོང་གི་ལས་མི་འབྱུང་
བར་བྱ་བའི་ཕྱིར་ཡིན་ཏེ། ཞེས་པ་ལྟ་བུ་ཅི་རིགས་ཡོད་ཅིང་། མཆོག་གི་སྤྲུལ་སྐུ་
སོ་སོ་ལའང་རང་རང་གི་མཛད་པ་སྟོན་ཚུལ་མི་འདྲ་བ་དུ་མ་གསུངས་པས། རྣམ་
པ་གཅིག་ཁོ་ནར་ཁ་ཚོན་གཅོད་མི་དགོས་སོ། །ད་ལྟ་བཀའ་འགྱུར་གྱི་གྲངས་སུ་
བཞུགས་པའི་ཟླ་བའི་སྙིང་པོས་ཞུས་པའི་མདོ་འདི་ནི་མགོ་མཇུག་ཏུའང་། ཟླ་བའི་
སྙིང་པོས་ཞུས་པའི་མདོ་ལས་བསྟན་པ་གནས་པ་དང་འཇིག་པའི་ཚུལ་ལུང་བསྟན་པ་
ཞེས་འབྱུང་བས། མདོ་དེའི་ནང་ནས་ཁོལ་བྱུང་བཏོན་པ་མ་གཏོགས། མདོ་ཡོངས་
རྫོགས་མིན་པར་ཤེས་ལ། འདིར་ཐུང་ངུ་ཞིག་ལས་མེད་ཀྱང་། བུ་སྟོན་ཆོས་འབྱུང་
དུ་བམ་པོ་གཉིས་ཞེས་འབྱུང་བས། སྔར་འདི་ལས་མང་བ་ཞིག་ཀྱང་འགྱུར་ཡོད་
པར་སྣང་ངོ༌། །ཇོ་བོས་མདོ་ཀུན་བཏུས་སུ་མདོ་དེའི་ལུང་བམ་པོ་གཅིག་ལྷག་པའི་
ཚོད་ཙམ་དྲངས་ཡོད་པས། བསྟན་འབར་མ་སྔགས་དང་བཅས་པ་དེའི་ནང་ནས་
བླངས་པ་ཡིན་ལ། རྒྱལ་པོ་བཞིས་གཡུལ་བཀྱེ་ཚུལ་སོགས་ཕྱོགས་ཙམ་འདྲའང་མི་
མཐུན་པ་མང་བར་སྣང་བས། གཉིས་ཀ་ཚིགས་བཅད་ལྷུག་སོགས་ཀྱི་འགྱུར་ཁྱད་
ཙམ་ཡིན་ནམ། མདོ་མི་གཅིག་པ་གང་ཡིན་དཔྱད་དགོས་པར་སྣང་ངོ༌། །གསུམ་
པ་གཞུང་དངོས་ཀྱི་དོན་ལ། དང་པོར་ཐུགས་བསྐྱེད་པའི་སྐབས་ལས་བརྩམས་ཏེ་



༡༣༡
མདོར་བསྟན་པ། །བར་དུ་ཚོགས་བསགས་པའི་སྐབས་ལས་བརྩམས་ཏེ་རྒྱས་པར་
བཤད་པ། མཐར་སངས་རྒྱས་པའི་སྐབས་ལས་བརྩམས་ཏེ་དོན་བསྡུ་བ་གསུམ། དང་
པོ་ནི། རྩ་བ་ལས།
སེམས་ཅན་དོན་དུ་བདག་གིས་སྔོན། །
དཀའ་བ་གང་ཞིག་སྤྱད་གྱུར་དང་། །
བདག་གི་བདེ་བ་བཏང་བ་ཡིས། །
བསྟན་པ་ཡུན་རིང་འབར་གྱུར་ཅིག །
ཅེས་བྱུང་། དེའང་སངས་རྒྱས་བཅོམ་ལྡན་འདས་ཉིད་ཀྱིས་སྔོན་སློབ་པའི་གནས་
སྐབས་སུ་བསྐལ་པ་ཆེན་པོ་གྲངས་མེད་པ་དུ་མར་ཤིན་ཏུ་བྱ་དཀའ་ཞིང་བཟོད་གླགས་
མེད་པའི་གདུང་བ་དྲག་པོ་དུ་མ་རང་གི་སྟེང་དུ་བླངས། ཆེས་ཡིད་དུ་འོང་ཞིང་ཉམས་
སུ་བདེ་བའི་ཟས་ནོར་ལོངས་སྤྱོད་གཉེན་འཁོར་འབངས་ལ་སོགས་པའི་བདེ་འབྱོར་
ཐམས་ཅད་ལྟོས་པ་མེད་པར་གཞན་ལ་གཏོང་བར་མཛད་པ་ནི་སྙིང་རྗེའི་རྩ་བ་ཅན་
གྱི་བྱང་ཆུབ་ཀྱི་སེམས་རིན་པོ་ཆེའི་སྟོབས་ཀྱིས་ཡིན་ཏེ། དད་པའི་སྟོབས་བསྐྱེད་
པའི་མདོ་ལས། སྙིང་རྗེ་ཆེན་པོ་ནི་སེམས་ཅན་ཐམས་ཅད་ཡོངས་སུ་སྨིན་པར་བྱ་
བའི་ཆེད་དུ་སྡུག་བསྔལ་སྐྱེ་བ་མི་ལེན་པ་ཅིའང་མེད་དོ། །བདེ་བ་མི་འདོར་བ་ཅིའང་
མེད་དོ། །ཞེས་གསུངས་སོ། །བྱང་ཆུབ་ཏུ་སེམས་བསྐྱེད་ཚུལ་གྱི་ནང་ནས་ཀྱང་།
སྤྱོད་འཇུག་ལས་གསང་བའི་དམ་པ་ཞེས་བྱང་སེམས་དབང་པོ་ཡང་རབ་ཀྱི་ཆོས་སུ་
བསྔགས་པ་བདག་གཞན་མཉམ་བརྗེའི་བསམ་པ་ཁྱད་པར་ཅན་གྱི་བྱེད་ལས་ཁོ་ན་
ཡིན་ཏེ། རྗེ་བདག་ཉིད་ཆེན་པོས། གང་ཟག་གཞན་ཕལ་མོ་ཆེས་སྙིང་ཐག་པ་ནས་
རྗེས་སུ་ཡི་རང་བ་ཙམ་ཡང་བྱ་བར་དཀའ་ལ། འཇིག་རྟེན་ཐམས་ཅད་དང་མི་མཐུན་
པའི་གཏམ་གྱི་གཞིར་གྱུར་པ་བདག་པས་གཞན་གཅེས་པའི་བྱང་ཆུབ་ཀྱི་སེམས་ཞེས་



༡༣༣
པས་ལ;
སྐབས་དུ་མར་གསུངས་ལ། མཉམ་མེད་ཇོ་བོ་ཆེན་པོས་ཀྱང་། སྤྱོད་པའི་མཆོག་
འཇིག་རྟེན་དང་མི་མཐུན་པ་ཡིན་ཞེས་གསུངས་ཏེ། འཇིག་རྟེན་ཕལ་པ་རྣམས་ཀྱིས་
གང་དོན་དུ་གཉེར་བྱར་བྱེད་པའི་བདེ་དགའ་ཐམས་མཆིལ་མའི་ཐལ་བ་བཞིན་དུ་
འདོར་ཞིང་། གཞན་གྱིས་ཐོས་ནའང་སྐྲག་པར་སྐྱེ་བའི་དཀའ་ཐུབ་ཀྱི་སྤྱོད་པ་དུ་མར་
བུང་བ་པདྨའི་ཚལ་ལ་འཇུག་བཞིན་དུ་དགྱེས་དགུར་གཞོལ་བ་ནི་བདག་པས་གཞན་
གཅེས་པའི་བསམ་པ་ཁྱད་པར་ཅན་གྱི་གཞན་དབང་དུ་གྱུར་པ་འབའ་ཞིག་གི་མཐུ་
ཡིན་ནོ། །འོ་ན་མདོར་བསྟན་ནི་རྒྱས་བཤད་ཀྱི་དོན་ཐམས་ཅད་ལ་ཁྱད་པར་ཞིག་
དགོས་ལ། དང་པོ་ཐུགས་བསྐྱེད་པ་དེ་ཉིད་གྲངས་མེད་གསུམ་གྱི་ཚོགས་ལ་སོགས་
ལམ་གོང་མ་ཐམས་ཅད་ཀྱི་སྔོན་འགྲོ་ཡིན་ཀྱང་ཁྱབ་བྱེད་མ་ཡིན་པས་མདོར་
བསྟན་དུ་མི་འཐད་དོ་སྙམ་ན་སྐྱོན་མེད་དེ། དེ་ཐེག་ཆེན་ལམ་གྱི་འཇུག་སྒོ་ཡིན་ཀྱང་
ཐོག་མར་འཇུག་པའི་སྒོ་ཙམ་དུ་བྱས་པས་མི་ཆོག་པར། ལམ་གྱི་མགོ་མཇུག་ཐམས་
ཅད་དུ་བསམ་པ་ཁྱད་པར་ཅན་དེ་ཉིད་ཁོ་ན་གཞུང་ཤིང་ངམ་གཞིར་བྱས་ནས་འགྲོ་
དགོས་པས། རྗེ་བླ་མའི་ཉམས་མགུར་ལས། སེམས་བསྐྱེད་ཐེག་མཆོག་ལམ་གྱི་
གཞུང་ཤིང་སྟེ། །ཞེས་གསུངས་ཤིང་། པཎ་ཆེན་ཐམས་ཅད་མཁྱེན་པས་ཕྱག་ཆེན་
རྩ་བ་ལས་ཀྱང་། འཇུག་པའི་སྒོ་དང་གཞུང་ཤིང་ཕྱིར། །ཞེས་ཁྱད་པར་གཉིས་ཀ་
གསུངས་སོ། །དེས་ན་མདོར་བསྟན་རྒྱས་བཤད་ཀྱི་ཚུལ་འདི་ལྟར་སྦྱོར་བ་རྒྱལ་བ་
བྱམས་པའི་མན་ངག་ཡིན་ཏེ། མདོ་སྡེ་རྒྱན་ལས། གང་ཕྱིར་དང་པོར་ངེས་པར་
བྱ་བ་འདི་དཀའ་སྟེ། །དེ་ནི་བསྐལ་བ་སྟོང་ཕྲག་དུ་མར་བསྒྲུབ་པར་དཀའ། ཞེས་
དང་པོ་སེམས་བསྐྱེད་ཀྱི་ས་བོནའདེབས་པ་དང་། བར་དུ་ཚོགས་གཉིས་ཀྱི་སྤྱོད་པས་
དང་པོར་བཏབ་པའི་ས་བོན་དེ་ཉིད་སྨིན་ཅིང་རྒྱས་པར་བྱེད་པར་གསུངས་ལ། མངོན་
རྟོགས་རྒྱུན་ལས་ཀྱང་། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་



༡༣༣
པའི་བྱང་ཆུབ་འདོད། །ཅེས་མདོར་བསྟན་གྱི་སྐབས་སུ་སྤྱོད་པའི་རྟེན་གྱི་དབང་དུ་
བྱས་པའི་སེམས་བསྐྱེད་གསུངས་ཀྱང་། རྒྱས་བཤད་ཀྱི་ཚེ་སློབ་མི་སློབ་ཀྱི་སྐབས་
ཐམས་ཅད་བསྡུས་ཏེ་འགྲེལ་པ་དོན་གསལ་ལས། སེམས་བསྐྱེད་པའི་རབ་ཏུ་དབྱེ་
བ་ནི་ལས་དང་པོ་པའི་ས་ནས་བརྩམས་ཏེ་སངས་རྒྱས་ཀྱི་སའི་བར་གྱིས་བསྡུས་པ་
ཡིན་ནོ། །ཞེས་གསུངས་པ་ལྟར་རོ། །དེ་ལྟར་ཐུབ་པ་སངས་རྒྱས་བཅོམ་ལྡན་འདས་
ཉིད་ཀྱིས་དང་པོར་བྱང་ཆུབ་ཏུ་ཐུགས་བསྐྱེད་པ་ནས་བཟུང་བསྐལ་པ་མཐའ་ཡས་
པའི་བར་དུ་རང་གི་སྡུག་བསྔལ་ཁྱད་དུ་བསད་ནས་དཀའ་ཐུབ་ཆེན་པོ་ཉམས་སུ་བཞེས།
རང་བདེའི་ཞེན་པ་རྩད་ནས་ཕྱུངས་ཏེ་ལུས་སྲོག་ལོངས་སྤྱོད་ཐམས་ཅད་གཞན་ལ་
གཏོང་བར་མཛད་པ་ནི་སེམས་ཅན་རྣམས་འཁོར་བ་ལས་སྒྲོལ་བའི་ཐབས་ཁོ་ན་ཡིན་
ཅིང་༑ ༑འགྲོ་བ་འཁོར་བ་ལས་སྒྲོལ་བྱེད་ཆོ་འཕྲུལ་གཞན་གཉིས་ནི་གནས་སྐབས་
སུ་དད་པ་བསྐྱེད་པའི་སྨིན་བྱེད་ཙམ་དུ་འགྱུར་ཡང་གྲོལ་བྱེད་དངོས་གཞིར་མི་འགྲོ་
ལ༑ ༑གྲོལ་བྱེད་དངོས་གཞི་རྗེས་སུ་བསྟན་པའི་ཆོ་འཕྲུལ་གྱི་སྒོ་ནས་གདུལ་བྱའི་
རྒྱུད་ལ་ཡང་དག་པའི་ལམ་ཁྱད་པར་ཅན་སྐྱེད་པ་འབའ་ཞིག་ཡིན་པས། དེས་ན་
བསྐལ་པ་དུ་མར་ཐུགས་ལ་བརྣག་པའི་དགོངས་པ་མཐར་ཐུག་པ་གདུལ་བྱའི་དོན་སྒྲུབ་
པའི་ཐབས་ཀྱི་མཆོག་སྲིད་པའི་འཆིང་བ་དགྲོལ་བྱེད་ལྷག་པའི་བསླབ་པ་གསུམ་དང་།
དེ་བརྗོད་བྱར་བྱེད་པ་སྡེ་སྣོད་གསུམ་གྱིས་བསྡུས་པའི་བསྟན་པ་རིན་པོ་ཆེ་འདི་ཉིད་
འཁོར་བ་ཇི་སྲིད་གནས་ཀྱི་བར་དུ་རྒྱུན་ཆད་མེད་པར་འབར་ཞིང་གནས་པར་གྱུར་
ཅིག ༑ཅེས་དང་པོར་ཐུགས་བསྐྱེད་པའི་ཚུལ་གྱི་བསམ་པ་ཕུན་སུམ་ཚོགས་པས་
བདེན་པ་བདར་ཏེ་སྨོན་ལམ་མཛད་ཅིང་ཤིས་པར་བརྗོད་པ་ཡིན་ནོ། །མཁས་པའི་
དབང་པོ་རིན་ཆེན་དོན་འགྲུབ་ཀྱིས་བསྟན་འབར་མའི་ཊིཀྐར་རྒྱ་འགྲེལ་གྱི་ལུགས་བཞིན་
ཚིག་རེ་རེ་ནས་གཏོར་ཏེ་འབྲུ་གཉེར་བའི་བཤད་པ་གནང་འདུག་པས། སེམས་ཅན་



༡༢༤
ནི་རྣམ་པར་རྟོག་པས་སེམས་པར་བྱེད་ཅིང་དེའི་དབང་དུ་གྱུར་པ་ལས་བཏགས་སོ།
ཞེས་གསུངས་འདུག་ནའང་། འཕགས་པའི་ཉི་ཁྲི་སྣང་བར། ཞུམ་པའི་བདག་ཉིད་
ཅན་ཡིན་པས་ན་སེམས་ཅན་ནོ། །ཞེས་དང་། རྒྱན་སྣང་ལས། འཇིགས་པའི་
བདག་ཉིད་ཅན་ཡིན་པས་ན་སེམས་ཅན་ནོ། །ཞེས་གསུངས་ཤིང་། རྒྱུད་བླ་མར།
མ་དག་མ་དག་དག་པ་དང་། །ཤིན་ཏུ་རྣམ་དག་གོ་རིམ་བཞིན། །སེམས་ཅན་བྱང་
ཆུབ་སེམས་དཔའ་དང་། །དེ་བཞིན་གཤེགས་པ་ཞེས་བརྗོད་དོ། ཞེས་རིགས་ཀྱི་
དྲི་མ་དག་མ་དག་གི་སྒོ་ནས་ཀྱང་སེམས་ཅན་གྱི་སྒྲ་འཇུག་ཚུལ་ཞིག་གསུངས་པས།
ངེས་ཚིག་གི་བཤད་པ་དུ་མ་ཞིག་བྱར་ཡོད་པར་སྣང་ངོ༌། །ཐུབ་པའི་དབང་པོ་ཉིད་
ཀྱིས་ཐོག་མར་ཐུགས་བསྐྱེད་ཚུལ་ཡང་། མདོ་སྡེ་བསྐལ་བཟང་ལས་རྫ་མཁན་གྱི་ཁྱེའུ་
སྣང་བྱེད་དུ་གྱུར་པའི་ཚེ་ཤཱཀྱ་ཐུབ་པ་ཆེན་པའོ་དྲུང་དུ་ཐུགས་བསྐྱེད་པ་དང་། ཕུང་
པོ་གསུམ་པའི་མདོར་ཚོང་དཔོན་གྱི་བུ་མངོན་དགར་གྱུར་པའི་ཚེ་དེ་བཞིན་གཤེགས་
པ་མཛེས་པ་ཆེན་པོའི་དྲུང་དུ་ཐུགས་བསྐྱེད་པ་དང་། པད་དཀར་ལས་བྲམ་ཟེ་རྒྱ་
མཚོའི་
རྡུལ་དུ་འཁྲུངས་པ་ན་སངས་རྒྱས་རིན་ཆེན་སྙིང་པོའི་དྲུང་དུ་ཐུགས་བསྐྱེད་
པ་དང་། གསང་བ་བསམ་གྱིས་མི་ཁྱབ་མདོར་འཁོར་ལོས་སྒྱུར་བ་ཡུལ་འཁོར་སྲུང་
གི་སྲས་དོན་ཀུན་གྲུབ་པར་འཁྲུངས་པའི་ཚེ་དེ་བཞིན་གཤེགས་པ་རིན་ཆེན་སྣ་ཚོགས་
བཀོད་པའི་རྒྱལ་པོའི་དྲུང་དུ་བསྐྱེད་པ་དང་། འཁྲི་ཤིང་ལས་རྒྱལ་པོ་རབ་གསལ་དུ་
གྱུར་པའི་ཚེ་ཐུགས་བསྐྱེད་པར་གསུངས་པ་བཞིན་དུ་ཨབྷཱཀ་རས་ཀྱང་བཤད་པ་སོགས་
ཚུལ་མི་འདྲ་བ་དུ་མ་ཞིག་འབྱུང་བ་དང་། ཐམས་ཅད་ལ་ཐུན་མོང་དུ་གྲགས་ཆེ་བ་
ནི་དྲིན་ལན་བསབ་པའི་མདོར་དམྱལ་བའི་ཤིང་རྟ་འདྲེན་པའི་གྱད་དུ་འཁྲུངས་པ་ན་
རང་གི་གྲོགས་སྡུག་བསྔལ་གྱིས་མནར་བ་མ་བཟོད་པར། དེའི་སྡུག་བསྔལ་གྱི་སྐལ་
བའང་རང་ཐོག་ཏུ་ལེན་པར་དགོངས་པའི་སྒོ་ནས་ཐུགས་བསྐྱེད་པར་བཤད་པ་འདི་



༡༣
ཉིད་ཡིན་ལ། དེ་ནི་འདིའི་དངོས་ཟིན་ལྟར་སེམས་ཅན་གཞན་དོན་དུ་དཀའ་བ་དང་
དུ་ལེན་ཅིང་། རང་གི་བདེ་དགའ་དེ་ལ་གཏོང་བ་བདག་གཞན་བརྗེ་བའི་སྒོ་ནས་སེམས་
བསྐྱེད་ཚུལ་དང་ཤིན་ཏུ་འབྲེལ་ལོ། །གཉིས་པ་བར་དུ་ཚོགས་བསགས་པའི་སྐབས་
ལས་བརྩམས་ཏེ་རྒྱས་བར་བཤད་པ་ལ། །རང་རྒྱུད་སྨིན་བྱེད་ཕ་རོལ་ཏུ་ཕྱིན་པ་དྲུག་
ལ་བསླབ་ཚུལ་ལས་བརྩམས་པ་དང་། གཞན་རྒྱུད་སྨིན་བྱེད་བསྡུ་བ་བཞི་ལ་བསླབ་
ཚུལ་ལས་བརྩམས་པ་གཉིས། དང་པོ་ཕར་ཕྱིན་དྲུག་ཏུ་དབྱེ་བའི་རྒྱུ་མཚན་ལ། རྒྱལ་
ཚབ་བྱམས་པ་མགོན་པོས། མངོན་མཐོ་ལ་ལྟོས་པའི་གྲངས་ངེས། དོན་གཉིས་སྒྲུབ་
པ་ལ་ལྟོས་པའི་གྲངས་ངེས། གཞན་དོན་རྣམ་པ་ཐམས་ཅད་ལ་ལྟོས་པའི་གྲངས་ངེས།
ཐེག་ཆེན་མཐའ་དག་སྡུད་པ་ལ་ལྟོས་པའི་གྲངས་ངེས། ཐབས་ཀྱི་རྣམ་པ་ཡོངས་སུ་
རྫོགས་པ་ལ་ལྟོས་པའི་གྲངས་ངེས། བསླབ་པ་གསུམ་ལ་ལྟོས་པའི་གྲངས་ངེས་ཏེ་
དྲུག་གསུངས་པ་རེ་རེས་ཀྱང་ལམ་གྱི་གནད་ལ་ངེས་པ་སྟེར་བའི་དགོས་པ་ཆེན་པོ་
ཡོད་ལ། དེའི་ནང་ནས་སྐབས་འདིར་ནི་བསླབ་པ་གསུམ་ལ་ལྟོས་པའི་གྲངས་ངེས་
ཀྱི་སྟེང་ནས་བཤད་དགོས་ཏེ། ཐུབ་པའི་དབང་པོ་ཉིད་ཀྱིས་གང་གི་དོན་དུ་བསྔོ་བ་
མཛད་པའི་བསྟན་པ་རིན་པོ་ཆེ་དེའང་རྟོགས་པའི་བསྟན་པ་བསླབ་པ་གསུམ་དང་། དེ་
བརྗོད་བྱ་བྱེད་པ་སྡེ་སྣོད་གསུམ་སྟེ་ལུང་རྟོགས་ཀྱི་དམ་ཆོས་དེ་གཉིས་ལས་མ་འདས་
པས། རྒྱལ་བ་ཉིད་ཀྱིས་སྔོན་སློབ་པའི་གནས་སྐབས་སུ་བསླབ་པ་གསུམ་པོ་དེ་དག་
ལ་ནན་ཏན་དུ་བསླབ་པའི་རྒྱུ་འབྲས་རྟེན་འབྱུང་གི་བདེན་པ་མི་བསླུ་བས། དེ་དང་
རྗེས་སུ་མཐུན་པར་རྗེས་འཇུག་གདུལ་བྱ་རྣམས་ཀྱི་རྒྱུད་ལའང་གཙོ་བོ་བསླབ་པ་
གསུམ། དེ་བརྗོད་བྱར་བྱེད་པ་སྡེ་སྣོད་གསུམ་དང་བཅས་པའི་ལུང་རྟོགས་ཀྱི་བསྟན་
པ་རྒྱས་པའི་ཕྱིར་དུ་བསྔོ་བ་མཛད་པ་ཡིན་པའི་ཕྱིར་རོ། །དེས་ན་མདོ་སྡེ་རྒྱན་ལས།
བསླབ་གསུམ་དབང་དུ་མཛད་ནས་ནི། རྒྱལ་བས་ཕ་རོལ་ཕྱིན་པ་དྲུག །ཡང་དག་



༡༢༦
བཤད་དེ་དང་པོ་གསུམ། །ཐ་མ་གཉིས་ནི་རྣམ་པ་གཉིས། །གཅིག་གི་གསུམ་ཆར་
ལ་ཡང་གཏོགས། ཞེས་པ་ལྟར། ཚུལ་ཁྲིམས་ཀྱི་བསླབ་པའི་ཁོངས་སུ་བསྡུས་ཏེ་
ཕར་ཕྱིན་དང་པོ་གསུམ་ལ་བསླབ་ཚུལ། བསླབ་པ་གསུམ་གར་ཁྱད་མེད་དུ་གལ་ཆེ་
བ་བརྩོན་འགྲུས་ལ་བསླབ་ཚུལ། ཏིང་ངེ་འཛིན་གྱི་བསླབ་པའི་ངོ་བོ་བསམ་གཏན་
ལ་བསླབ་ཚུལ། ཤེས་རབ་ཀྱི་བསླབ་པའི་ངོ་བོ་ཤེས་རབ་ཀྱི་ཕར་ཕྱིན་ལ་བསླབ་ཚུལ་
དང་བཞི། དང་པོ་ལ་ཚུལ་ཁྲིམས་ཀྱི་ཚོགས། ཚུལ་ཁྲིམས་ཀྱི་ངོ་བོ། ཚུལ་ཁྲིམས་
ཀྱི་འཁོར་རམ་གྲོགས་ལ་བསླབ་ཚུལ་གསུམ་དུ་ཡོད་དེ། རྒྱུན་གྱི་དབྱིག་འགྲེལ་ལས།
ལྷག་པའི་ཚུལ་ཁྲིམས་ཀྱི་བསླབ་པ་ནི་ཕ་རོལ་ཏུ་ཕྱིན་པ་དང་པོ་གསུམ་སྟེ། ཚོགས་
དང་བཅས་པ་དང་། འཁོར་དང་བཅས་གཟུང་བའི་ཕྱིར་རོ། །ཞེས་དང་། ལམ་
རིམ་ཆེན་མོ་ལས། ཚུལ་ཁྲིམས་ཀྱི་བསླབ་པའི་ངོ་བོ་ནི་ཚུལ་ཁྲིམས་ཡིན་ལ། དེའང་
ལོངས་སྤྱོད་ལ་མི་ལྟ་བའི་སྦྱིན་པ་ཡོད་ན་ཡང་དག་པར་ལེན་པས་དེ་ནི་ཚུལ་ཁྲིམས་
ཀྱི་ཚོགས་སོ། །ཡང་དག་པར་བླངས་པའང་གཤེ་བ་ལ་སླར་མི་གཤེ་བ་ལ་སོགས་
པའི་བཟོད་པས་བསྲུང་བས་དེ་ནི་དེའི་འཁོར་རོ། །ཞེས་གསུངས་སོ། །རིན་ཆེན་
དོན་གྲུབ་ཀྱི་འགྲེལ་པར་ཚུལ་ཁྲིམས་ཀྱི་ཚོགས་ཀྱི་རྗེས་སུ། ཚུལ་བཞིན་སྒྲུབ་པའི་
ཐོས་པ་དང་ཞེས་ཐོས་པ་བཙལ་ཚུལ་གྱི་ས་བཅད་དེ་ལས་ལོགས་སུ་མཛད་སྣང་
ཡང་༑ ༑འདིར་དེའི་ཚོགས་ཀྱི་ཁོངས་སུ་བྱས་ན་བདེ་སྟེ། ཚོགས་ཀྱི་སྐད་དོད་སམ་
བྷ་ར་ཞེས་པ་ཡང་དག་པར་འགྲུབ་བྱེད་ལ་འཇུག་ཅིང་། །སྦྱིན་པའི་སྟོབས་ཀྱིས་ཚུལ་
ཁྲིམས་རྣམ་པར་དག་པ་འབྱུང་ཚུལ་གོང་དུ་དྲངས་པ་བཞིན་ཡིན་ལ། ཐོས་པའི་སྟོབས་
ཀྱིས་ཚུལ་ཁྲིམས་རྣམ་པར་དག་པ་འབྱུང་ཚུལ་ནི་སྐྱེས་རབས་ལས། ཐོས་པས་ཆོས་
རྣམས་ཤེས་པར་འགྱུར། །ཐོས་པས་སྡིག་ལས་བཟློག་པར་འགྱུར། །ཐོས་པས་དོན་
མ་ཡིན་པ་སྤོངས། །ཐོས་པས་མྱ་ངན་འདས་པ་འཐོབ། ཅེས་གསུངས་པ་བཞིན།
རྒྱུ་



༡༣༧
བཅས་རང་གི་ཉེས་པས་མ་གོས་པའི་ཚུལ་ཁྲིམས་རྣམ་པར་དག་པ་འབྱུང་བ་ལ་ལྟུང་
བའི་སྒོ་དང་པོ་ནི་མི་ཤེས་པ་ཡིན་པས། དེ་ཉིད་ཐོས་པའི་སྒྲོན་མེས་བསལ་ཏེ་བླང་
དོར་གྱི་ཆོས་རྣམས་ལེགས་པར་ཤེས་ན་སྒོ་གསུམ་མི་དགེ་བའི་ཕྱོགས་ལས་བཟློག་
ཅིང་༑ ༑སྤྱོད་པ་མཐའ་དག་ཚུལ་དང་མཐུན་པ་མྱང་འདས་ཀྱི་རྒྱུར་འགྲོ་བ་ཞིག་
འབྱུང་བས། ཚུལ་ཁྲིམས་ཀྱི་ཚོགས་ལ་སྦྱིན་པ་ལས་ཀྱང་ཐོས་པ་གཙོ་བོ་ལྟ་བུ་ཡིན་
ཏེ༑ ༑ལྷག་བསམ་བསྐུལ་བའི་མདོ་ལས། མང་དུ་ཐོས་པ་ཡོངས་སུ་ཚོལ་བ་མེད་
པ་དེ་དག་ནི་དེ་བཞིན་གཤེགས་པའི་བསྟན་པ་ལ་རབ་ཏུ་བྱུང་བ་མ་ཡིན་ནོ། །ཞེས་
དང་༑ ༑རིན་པོ་ཆེ་སྣ་བདུན་གྱི་མཆོད་རྟེན་དག་གིས་སྟོང་གསུམ་གྱི་སྟོང་ཆེན་པོའི་
འཇིག་རྟེན་གྱི་ཁམས་འདི་བཀང་ན་དེས་ནི་ང་མཉེས་པར་བྱ་བ་མ་ཡིན། རི་མོར་
བྱས་པ་མ་ཡིན། བཀུར་སྟིར་བྱས་པ་མ་ཡིན་གྱི། བྱམས་པ་གལ་ཏེ་བྱང་ཆུབ་སེམས་
དཔའ་ཐ་ན་ཕ་རོལ་ཏུ་ཕྱིན་པ་དྲུག་དང་ལྡན་པའི་ཚིག་བཞི་པའི་ཚིགས་སུ་བཅད་པ་
གཅིག་ཙམ་འཛིན་ཏམ། འཆད་དམ། ཀློག་གམ། ཀུན་ཆུབ་པར་བྱེད་དམ། འཆང་
བ་དེ་ནི་ང་ལ་བཀུར་སྟིར་བྱས། བླ་མར་བྱས། རི་མོར་བྱས། མཆོད་པར་བྱས་
པར་འགྱུར་རོ། །དེ་ཅིའི་ཕྱིར་ཞེ་ན། བྱམས་པ་དེ་བཞིན་གཤེགས་པ་རྣམས་ཀྱི་
བྱང་ཆུབ་ནི་མང་དུ་ཐོས་པ་ལས་བྱུང་བ་ཡིན་གྱི། དངོས་པོ་ཡོངས་སུ་འཛིན་པ་ལས་
བྱུང་བ་ནི་མ་ཡིན་པའི་ཕྱིར་རོ། །ཞེས་ངེས་པར་འབྱུང་བ་ཐར་པའི་རྒྱུ་ཚོགས་ལ་
སྦྱིན་པ་ལས་ཐོས་པ་གཙོ་བོར་གསུངས་པའི་ཤུགས་ཀྱིས་ངེས་པར་འབྱུང་བའི་ཚོགས་
ལ་ཐོས་པ་གཙོ་ཆེ་བར་འགྲུབ་སྟེ། ཐོས་པ་གནད་དུ་འགྲོ་བ་ཞིག་མེད་ན་རབ་བྱུང་
གི་སྡོམ་པ་སོགས་བླངས་ཀྱང་རྣམ་པར་དག་པ་ཞིག་མི་འབྱུང་བ་གསལ་བར་གསུངས་
པའི་ཕྱིར་རོ། །དེས་ན་འདིར་ཚུལ་ཁྲིམས་ཀྱི་ཚོགས་ལ་གཉིས། སྦྱིན་པ་ལ་བསླབ་
ཚུལ་དང་། ཐོས་པ་ལ་བསླབ་ཚུལ་ལོ། །དང་པོ་ལ་གཉིས། ཡུལ་དམན་པ་ལ་སྦྱིན་



༡༣༨
པ་དང༌། ཡུལ་ཁྱད་པར་ཅན་ལ་མཆོད་པའི་ཚུལ་ལོ། །དང་པོ་ལའང་དམན་པ་
ལ་ལྷག་པར་བརྩེ་བ་བསམ་པ་ཕུན་སུམ་ཚོགས་པའི་ཚུལ་དང་། ཡོད་དགུ་མཐའ་
དག་གཏོང་བ་སྦྱོར་བ་ཕུན་སུམ་ཚོགས་པའི་ཚུལ་གཉིས། དང་པོ་ནི། རྩ་བ་ལས།
ངས་སྔོན་ནད་པའི་ཆེད་དག་ཏུ། །
རང་གི་འཚོ་བ་ཡོངས་བཏང་བས། །
སེམས་ཅན་ཕོངས་པ་བསྐྱབ་པའི་ཕྱིར། །
བསྟན་པ་ཡུན་རིང་འབར་གྱུར་ཅིག
ཅེས་བྱུང་། དེའང་སྦྱིན་པའི་ཞིང་ཁྱད་པར་ཅན་དུ་འགྱུར་ཚུལ་ལ། འགྲོ་དང་སྡུག་
བསྔལ་ཕན་འདོགས་དང༌། །ཡོན་ཏན་རྣམས་ཀྱི་ཞིབ་ཁྱད་འཕགས། །ཞེས་དབྱེ་
བ་གཉིས་གསུངས་ཤིང་། ཉམ་ཐག་པའི་ཞིང་གི་ནང་ནས་ཀྱང་ནད་པ་ནི་ལྷག་པར་
སྙིང་རྗེའི་ཡུལ་དུ་གྱུར་པ་ལ་དགོངས་ཏེ། འདུལ་བའི་མདོར། ནད་པ་དང་ཕ་མ་
དག་ནི་ཁྱིམ་པ་ཡིན་ན་ཡང་ངོ༌། །ཞེས་རྟེན་རབ་བྱུང་གིས་ཀྱང་བཀུར་སྟི་རིམ་གྲོ་
བྱ་བའི་ཡུལ་དུ་གསུངས་ལ། འོད་ལྡན་ལས་ཀྱང་། ནད་པ་སྙིང་བརྩེ་འཁོར་ནི་དག་
པ་དང༌། །ཞེས་བླ་མ་བརྩེ་བའི་བདག་ཉིད་ཅན་དུ་དཔོག་བྱེད་ཀྱི་གཙོ་བོ་ནད་པར་
སྙིང་བརྩེ་བ་ལ་གསུངས་སོ། །ཁྱད་པར་བྱང་ཆུབ་སེམས་དཔའི་སྦྱིན་པ་ནི་ཡུལ་གྱི་
ནང་ནས་ཀྱང་གང་ཉམ་ཐག་པ་དེ་གཙོ་བོར་བྱེད་པ་ཞིག་དགོས་ཀྱི། རྣམ་སྨིན་མཆོག་
ལ་རེ་བས་ཡུལ་གང་བཟང་བ་གཙོ་བོར་བྱེད་པ་ནི་རྒྱལ་སྲས་ཀྱི་སྦྱིན་པའི་མི་མཐུན་
ཕྱོགས་སུ་འགྱུར་ཏེ། དེ་ནི་ཕ་རོལ་པོ་ལ་ཐབས་ཀྱིས་བུ་ལོན་བཀལ་པ་དང་འདྲ་བས།
བྱ་ཤིང་རྟ་མོའི་སྐྱེས་རབས་ལས། དེ་སྟེ་ཕན་བཏགས་ལན་འདོད་ན། །བུ་ལོན་ཆགས་
བྱས་ཕན་མ་བཏགས། །ཞེས་དང་། བཞི་བརྒྱ་པར། འདི་བྱིན་པ་ཡི་སྦྱིན་པ་ལ།
འབྲས་བུ་ཆེན་པོ་འབྱུང་འགྱུར་ཞེས། །སྦྱིན་དང་ལེན་པར་བྱེད་པ་ནི། ཚོང་སོགས་



༡༣༩
བཞིན་དུ་སྨད་པར་འགྱུར། །ཞེས་གསུངས་ལ། ཡོན་ཏན་མཐའ་ཡས་པར་བསྟོད་
པ་ལས། གང་ཞིག་སྐྱེ་བ་དམན་དང་ཕོངས་པ་རེ་བའི་བསམ་ལྡན་མཐོང་ན་ཡང་།
བརྩེ་མེད་འབྲས་བུ་འདོད་པས་སྣོད་ལྡན་ཡོན་ཏན་དག་དང་ལྡན་འཚོལ་བ། །བསམ་
བརླག་དེ་ནི་སྦྱིན་པ་བྱེད་ཀྱང་སློང་བ་དག་དང་མཚུངས་སོ་ཞེས། །དེ་སླད་ཁྱོད་ནི་
ཐུགས་རྗེས་སློང་བ་རྣམས་ལ་སྦྱིན་པར་བྱེད་ལ་ཞུགས། །ཞེས་གསུངས་ཤིང་། དཔལ་
ལྡན་ཟླ་བས་ཀྱང་། སྣོད་དམ་སྣོད་མིན་དེ་དག་ལ། །མཉམ་པར་སེམས་སྙོམས་པས་
གཏོང་བའི། །ཞེས་གསུངས་སོ། །བྱང་སེམས་ཀྱི་བསླབ་བྱར་ཡང་། ནད་པའི་
རིམ་གྲོ་བྱ་བ་སྤོང་། །ཞེས་ནད་ཀྱིས་ཉམ་ཐག་པ་ཡལ་བར་དོར་ན་ཉེས་པ་ལྕི་བ་ཞིག་
འབྱུང་བར་བཤད་ལ། སྟོན་པ་ཐུགས་རྗེ་ཅན་ཉིད་ཀྱིས་ཀྱང་དགེ་སློང་བྲོ་འཚལ་བ་
མི་གཙང་བའི་ཁྲོད་དུ་བྱིང་བ་གཟིགས་ཏེ་རང་གིས་ཕྱག་བསྟར་ནས་རིམ་གྲོ་མཛད་
ཚུལ་འདུལ་བ་ལུང་སོགས་ལས་འབྱུང་ངོ་། སྔོན་སློབ་པའི་དུས་ནའང་རྒྱལ་པོ་ཡེ་
ཤེས་སྟོབས་ཀྱི་སྲས་མོ་ཡེ་ཤེས་ལྡན་དུ་གྱུར་པའི་ཚེ། བསྟན་པའི་ཐ་མ་ལ་ཆོས་སྨྲ་
བའི་མཆོག་ཏུ་གྱུར་པ་དགེ་སློང་ཡང་དག་བློ་གྲོས་བྱ་བ་ཞིག་བཞུགས་པ་དེ་འབྲུམ་བུ་
མེ་དཔལ་ནག་པོའི་ནད་གསོ་དཀའ་བས་ཐེབས་པའི་ཚེ། རྒྱལ་པོའི་རྨི་ལམ་དུ་མིའི་
ཤ་གསར་པ་དང་ཁྲག་གིས་སྨིན་བྱས་ན་འཚོ་བར་འགྱུར་རོ་ཞེས་ལྷས་ལུང་བསྟན་པའི་
ཚུལ་འཁོར་གྱི་ཚོགས་སུ་བསྒྲགས་ཀྱང་དང་དུ་ལེན་པ་མ་བྱུང་བ་ན། ཡེ་ཤེས་ལྡན་
གྱིས་རང་གི་ཤ་དང་ཁྲག་འཕང་པ་མེད་པར་བཏང་སྟེ་དགེ་སློང་གི་ནད་གསོ་བ་མཛད་
པ་དང་། ཚོང་དཔོན་གྱི་བུ་ཆུ་འབེབས་སུ་གྱུར་པའི་ཚེ་རང་གི་ཕའི་དྲུང་ནས་གསོ་
རིག་བསླབ་སྟེ་སྐྱེ་བོ་དཔག་མེད་ནད་ལས་ཐར་བར་བྱས་ཤིང༌། འཆི་ལ་ཐུག་པའི་
ཉ་ཁྲི་ཕྲག་གཅིག་གི་སྲོག་བསྐྱབས་པ་སོགས་སེམས་ཅན་ཕོངས་པ་ལས་བསྐྱབས་པ་
དང་༑ ༑བརྒྱ་བྱིན་མིག་བཟང་བྱ་བར་འཁྲུངས་པའི་ཚེ་འཛམ་བུའི་གླིང་དུ་ནད་ཀྱི་



༡༣༠
བསྐལ་པ་ཆེན་པོ་བྱུང་ནས་མི་རྣམས་སྡུག་བསྔལ་གྱིས་གཟིར་བ་ན། བརྒྱ་བྱིན་གྱིས་
ནམ་མཁའ་ནས་ཀུ་རུའི་གྲོང་དང་ཉེ་བར་སྲོག་ཆགས་དེས་པ་བྱ་བ་ཡོད་པས། དེའི་
ཤ་ལ་སུས་ཟོས་པ་དེ་ནད་ལས་ཐར་བར་འགྱུར་རོ་ཞེས་པ་བསྒྲགས་ནས་རང་ཉིད་
དེར་བསམ་བཞིན་སྐྱེ་བ་བཞེས་ཏེ། སྨོན་ལམ་གྱི་དབང་གིས་སྐུ་ཤ་མི་ཟད་པར་བྱིན་
གྱིས་བརླབས་ནས་དེ་དག་གི་ནད་ཞི་བར་བྱས་པ་དང༌། གཞན་ཡང་སེང་གེ་རལ་
པ་ཅན་དུ་འཁྲུངས་པའི་ཚེ་ཚོང་པ་ལྔ་བརྒྱ་དུག་སྤྲུལ་གྱིས་བསྐོར་ནས་འཆི་ལ་ཐུག་
པའི་སྲོག་བསྐྱབས་པ་སོགས་གང་སྡུག་བསྔལ་གྱིས་གཟིར་བ། མགོན་དང་སྐྱབས་
མེད་པ་རྣམས་ཀྱི་ཆེད་དུ་རང་གི་འཚོ་བའི་དངོས་པོ་སྲོག་དང་། དེའི་རྟེན་ལུས་ཀྱི་
ཤ་ཁྲག །བརྟེན་པའི་རྐྱེན་ལོངས་སྤྱོད་འཁོར་གཡོག་ལ་སོགས་པ་མཐའ་དག་འཕང་
པ་མེད་པར་ཡོངས་སུ་བཏང་སྟེ་སེམས་ཅན་རྣམས་ཕོངས་པ་ལས་བསྐྱབས་པར་བྱས་
པ་དེའི་བདེན་པའི་སྟོབས་ཀྱིས་འགྲོ་བ་མ་ལུས་པའི་ཕོངས་པ་སེལ་བའི་སྨན་གཅིག་
པུ་བསྟན་པ་རིན་པོ་ཆེ་འཕེལ་ཞིང་རྒྱས་པར་སྨོན་ལམ་མཛད་པ་ཡིན་ནོ། །ཡང་ན་
རྐང་པ་གསུམ་པའི་དོན་འགྲེལ་ཚུལ། .ནད་པ་སོགས་ཀྱི་དོན་དུ་རང་གི་སྲོག་ཀྱང་
གཏོང་བར་མཛད་པ་དེའང་ལན་དང་རྣམ་སྨིན་ལ་རེ་བ་མེད་པར་སྦྱིན་ཡུལ་དེ་ཉིད་
ཀྱིས་ཐོག་དྲངས་པའི་མཁའ་མཉམ་སེམས་ཅན་ཐམས་ཅད་ཕོངས་པ་མ་ལུས་པ་ལས་
བསྐྱབ་པའི་ཕྱིར་དུ་ཡིན་པས། བདོག་པ་འབྲས་བུ་དང་བཅས་པ་གཏོང་བའི་དོན་
དུ་སྦྱར་ན་ལེགས་ཏེ། དཔལ་ལྡན་ཟླ་བས། བརྩེ་བས་སྦྱིན་དང་སྦྱིན་པའི་འབྲས།
གཉི་ག་ཅིག་ཅར་དོན་གཉེར་ལ། །གཏོང་བའི་སྦྱིན་གང་སེར་སྣ་མེད། །ཅེས་དང་།
སྤྱོད་འཇུག་ལས། བདོག་པ་ཐམས་ཅད་འབྲས་བཅས་ཏེ། །སྐྱེ་བོ་ཀུན་ལ་བཏང་
སེམས་ཀྱིས། ཞེས་གསུངས་པ་ལྟར་རོ། །གཉིས་པ་ཡོད་དགུ་མཐའ་དག་གཏོང་
བ་སྦྱོར་བ་ཕུན་སུམ་ཚོགས་པའི་ཚུལ་ནི། རྩ་བ་ལས།



༡༣༡
བུ་དང་བུ་མོ་ཆུང་མ་དང་། །
ནོར་དང་གླང་ཆེན་ཤིང་རྟ་དང་། །
རིན་ཆེན་བྱང་ཆུབ་ཕྱིར་བཏང་བས། །
བསྟན་པ་ཡུན་རིང་འབར་གྱུར་ཅིག །
ཅེས་བྱུང་། དེའང་ཐུབ་པའི་དབང་པོ་ཉིད་རྒྱལ་བུ་ཐམས་ཅད་སྒྲོལ་དུ་གྱུར་པ་ན་
གླང་པོའི་མཆོག་སྦྱིན་པར་བཏང་ཞིང་། དེའི་རྐྱེན་གྱིས་རྒྱལ་པོས་ཡུལ་ནས་སྤྲུགས་
པའི་ལམ་དུའང་ཤིང་རྟ་དང་། མཐར་སྲས་སྲས་མོའི་བར་དུ་སློང་མཁན་བྱུང་བ་རྣམས་
ལ་ཞུམ་པ་མེད་པར་དེ་ཐམས་ཅད་གང་འདོད་དུ་སྩལ་བ་དང་། འཁོར་ལོས་བསྒྱུར་
བ་ནམ་མཁའི་སྐྱེབ་བཞེས་པའི་ཚེ་བང་མཛོད་མཐའ་དག་སྲས་དང་བཙུན་མོར་བཅས་
པ་སྦྱིན་པར་བཏང་བ་དང་། རྒྱལ་པོ་དཔལ་གྱི་སྡེར་གྱུར་པའི་ཚེ་བྲམ་ཟེ་ཁྱེའུས་བསླངས་
པ་ལ་བཙུན་མོ་རྒྱུལ་བའི་འོད་གནང་ཞིང་། གཞན་ཡང་ཀླུའི་རྒྱལ་པོ་གཏེར་སྟོན་དུ་
གྱུར་པའི་ཚེ་ལོ་བྱེ་བ་ཁྲག་ཁྲིག་འབུམ་ཕྲག་བདུན་ཅུ་རྩ་བདུན་གྱི་བར་དུ་རིན་པོ་ཆེའི་
གཏེར་དཔག་ཏུ་མེད་པ་སེམས་ཅན་རྣམས་ལ་བྱིན་ནས་དབུལ་བའི་སྡུག་བསྔལ་བསལ་
བ་དང་། ཚོང་དཔོན་ཟིལ་གྱིས་མི་ནོན་པར་སྐྱེས་པའི་ཚེ་ཕྱི་ནང་གི་ནོར་རྫས་རླབས་
ཆེ་བ་ཐམས་ཅད་སྦྱིན་པར་བཏང་ནས་མཐར་ཐག་པ་གཅིག་དང་ཟོར་བ་གཅིག་ལས་
མ་ལུས་ཀྱང་། ད་དུང་ཞུམ་པ་མེད་པར་ཉིན་རེ་བཞིན་རྩ་བརྔས་དེའི་རིན་སྦྱིན་པར་
བཏང་ཞིང་། རི་བོང་དུ་གྱུར་པའི་ཚེ་རྩྭ་དང་འབྲས་བུ་ཚུན་ཆད་སྦྱིན་པར་བཏང་བ་
སོགས་བདོག་པའི་དངོས་པོ་མཆོག་དམན་གང་ལའང་ཀུན་འཛིན་གྱི་འཆིང་བ་མེད་
པར་གཞན་ལ་གཏོང་བར་མཛད་ཅིང་། དེ་ལྟར་གཏོང་བའི་དགོས་པའང་སེམས་
ཅན་ཐམས་ཅད་སྲིད་ཞིའི་རྒུད་པ་མ་ལུས་པ་ལས་སྐྱོབ་པའི་དོན་དུ་བླ་ན་མེད་པའི་བྱང་
ཆུབ་བསྒྲུབ་པའི་ཕྱིར་ཁོ་ན་ཡིན་ཏེ། ལུང་ལས། བསོད་ནམས་འདི་ཡིས་ཐམས་



༡༣༣
ཅད་གཟིགས་པ་ཡི། །གོ་འཕང་ཐོབ་ནས་སྐྱོན་གྱི་དགྲ་བཏུལ་ཏེ། །རྒ་དང་ན་དང་
འཆི་བའི་རླབས་འཁྲུཌ་པའི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག །ཅེས་
སྨོན་པ་མཛད་ཚུལ་ཡང་ཡང་འབྱུང་བ་བཞིན་ཡིན་ནོ། །བྱང་ཆུབ་ཀྱི་སྒྲ་དོན་ནི། མཛོད་
ལས༑ ༑ཟད་དང་མི་སྐྱེ་ཤེས་པ་ནི། །བྱང་ཆུབ་ཅེས་པའི་དངོས་ཟིན་ཙམ་ཞིག་ཐུན་
མོང་བ་ལ་སྦྱར་དུ་རུང་ཡང་། དེའི་འདོད་ཚུལ་དངོས་གཞི་ནི་འགྲེལ་པ་དོན་གལས་
ལས༑ ༑གང་དག་དངོས་པོ་འཇིགས་པའི་བསམ་པས་ཟད་པ་ལ་ཟད་དོ་སྙམ་པའི་
ཤེས་པ་དང་། ཞེས་པ་ནས། བྱང་ཆུབ་ཀྱང་ཟད་པ་དང་མི་སྐྱེ་བ་ཤེས་པ་ཡིན་པར་
བརྗོད་པ་དེ་དགུ་ལ་ཞེས་པའི་ཕྱོགས་སྔ་མ་ཡིན་པས་རང་ལུགས་སུ་མི་རུང་ངོ་། །དེས་
ན་སྐབས་འདིའི་བྱང་ཆུབ་ཆེན་པོ་དངོས་ཀྱི་དོན་ནི། རྒྱུད་བླ་མར། སངས་རྒྱས་
ཉིད་ནི་དབྱེར་མེད་པ། །དག་པའི་ཆོས་ཀྱིས་རབ་ཕྱེ་བ། །ཉི་མཁའི་བཞིན་ཏེ་ཡེ་
ཤེས་དང་། །སྤྱོངས་པ་གཉིས་ཀྱི་མཚན་ཉིད་དོ། །ཞེས་དང་། དེའི་དར་ཊཱིཀ་ལས།
བྱང་ཆུབ་ཉིད་ནི་སངས་རྒྱས་ཀྱི་ཡོན་ཏན་ཐམས་ཅད་དང་རང་གི་ངོ་བོའི་སྒོ་ནས་
དབྱེར་མེད་པའི་ཡེ་ཤེས་དང་རང་བཞིན་གྱིས་དག་པ་དང་གློ་བུར་གྱི་དྲི་མས་དག་པའི་
ཆོས་ཀྱིས་རབ་ཏུ་ཕྱེ་བ་སྟེ། སྤངས་པ་དང་རྟོགས་པ་ཞེས་གསུངས་པ་ལྟར། མཉམ་
རྗེས་དབྱེར་མེད་པས་བདེན་གཉིས་ཅིག་ཅར་མངོན་སུམ་དུ་གཟིགས་པ་རྣམ་པ་ཐམས་
ཅད་མཁྱེན་པའི་ཡེ་ཤེས་རྟོགས་པ་བྱང་ཆུབ་དང་། སྒྲིབ་གཉིས་ཟད་པར་སྤངས་པའི་
དག་པ་གཉིས་ལྡན་གྱི་དབྱིངས་སྤངས་པ་བྱང་ཆུབ་གཉིས་སུ་ཡོད་ལ། སྔ་མ་ནི་མངོན་
རྟོགས་རྒྱན་ལས་ཀྱང་། དྲི་མ་ཟད་དང་མི་སྐྱེ་བས། །ཡེ་ཤེས་བྱང་ཆུབ་ཅེས་བརྗོད་
དེ༑ ༑ཞེས་གསལ་བར་གསུངས། །རྡོ་རྗེ་ཐེག་པར་དེ་ལྟ་བུའི་ཡེ་ཤེས་དང་དག་པའི་
མའི་སྐུ་དབྱེར་མི་ཕྱེད་པ་ལ་བྱང་ཆུབ་རྡོ་རྗེ་ཞེས་ཟུང་འཇུག་གི་རྣམ་གྲངས་སུ་
གསུངས་པ་སོགས་མང་དུ་ཡོད་ཀྱང་མ་སྤྲོས་པས། བྱང་ཆུབ་ཀྱི་རྣམ་གཞག་འདི་
4
སྒྱུ་



༡༣༣
དག་དཔྱིད་ཕྱིན་པར་ཤེས་འདོད་ན་རྡོ་རྗེའི་གནས་ལྔ་པ་བྱང་ཆུབ་ཀྱི་ལེའུའི་ཐད་ཀྱི་
རྒྱུད་བླ་རྩ་འགྲེལ་སོགས་ལས་ཤེས་པར་བྱའོ། །དེའང་ཤོ་ལོ་ཀ་སྔ་མའི་སྐབས་སུ།
སེམས་ཅན་ཕོངས་པ་བསྐྱབ་པའི་ཕྱིར། །ཞེས་དགོས་པའི་གཙོ་བོ་གཞན་དོན་ལ་
དམིགས་པར་བསྟན་ཅིང་། གཞན་དོན་ཕུན་སུམ་ཚོགས་པ་སྒྲུབ་པ་ལ་ཐོག་མར་རང་
གིས་བྱང་ཆུབ་མངོན་དུ་བྱེད་དགོས་པས། འདིར་བྱང་ཆུབ་ཕྱིར་བཏང་ཞེས་རང་
དོན་བྱང་ཆུབ་ལ་དམིགས་པར་གསུངས་པ་འདི་གཉིས་ནི་གཞན་ཐམས་ཅད་ཀྱི་སྐབས་
སུའང་སྦྱོར་དགོས་སོ། །དེ་ལྟར་གཞན་དོན་དུ་བྱང་ཆུབ་ཐོབ་པར་འདོད་པའི་བསམ་
པ་སེམས་བསྐྱེད་དེ་ཉིད་སྤྱོད་པ་མཐའ་དག་གི་གཞི་རྟེན་དུ་འབྱུང་བས། དེ་ལ་རྟེན་
དམ་པ་ཞེས་ཐེག་བསྡུས་སུ་བཤད་ཅིང་། འགྱུར་ལ་ལར་གནས་དམ་པ་ཞེས་ཀྱང་
འབྱུང་ངོ༌། །བདེ་དགེ་མཐའ་དག་འབྲས་བུ་དང་བཅས་ཏེ་གཏོང་བ་ནི་ཐེག་བསྡུས་
ལས༑ ༑དངོས་པོ་དམ་པ་ཡིན་ཏེ་མཐའ་དག་ཀུན་ཏུ་གཏོང་བའི་ཕྱིར་རོ། །ཞེས་
དམ་པ་དྲུག་གི་ནང་ནས་དངོས་པོ་དམ་པའི་དོན་དུ་གསུངས་ལ། དེ་ནི་སྦྱིན་སོགས་
ཕར་ཕྱིན་དྲུག་ལྡན་དུ་བྱེད་ཚུལ་གྱི་ནང་ནས། སྦྱིན་པའི་སྦྱིན་པའི་ཕར་ཕྱིན་ནས།
སྦྱིན་པའི་སྦྱིན་པའི་གོ་སྒྲུབ་ཀྱི་དོན་ཡིན་ཏེ། གོ་སྒྲུབ་ཀྱི་མདོ་ལས། བྱང་ཆེན་ཤེར་
ཕྱིན་ལ་སྤྱོད་པའི་ཚེ་སྦྱིན་པ་གང་ཡོངས་སུ་གཏོང་བ་དེ་དག་རྣམ་པ་ཐམས་ཅད་མཁྱེན་
པ་ཉིད་དང་ལྡན་པའི་ཡིད་ལ་བྱ་བས་ཡོངས་སུ་གཏོང་སྟེ། ནས། སྦྱིན་པ་ཡོངས་
སུ་གཏོང་བའི་སྦྱིན་པའི་ཕ་རོལ་ཏུ་ཕྱིན་པའི་གོ་ཆའོ། །ཞེས་གསུངས་པ་ལྟར་རོ།
གཉིས་པ་ཡུལ་ཁྱད་པར་ཅན་ལ་མཆོད་པའི་ཚུལ་ནི། རྩ་བ་ལས།
བདག་གིས་སངས་རྒྱས་རང་སངས་རྒྱས། །
ཉན་ཐོས་ཕ་དང་མ་དང་ནི། །
དྲང་སྲོང་དག་ལ་མཆོད་བྱས་པས། །



༡༣༤
བསྟན་པ་ཡུན་རིང་འབར་གྱུར་ཅིག །
ཅེས་བྱུང་། དེའང་ཡུལ་ཁྱད་པར་ཅན་ལ་སྦྱིན་པ་མཛད་པའི་རྣམ་གྲངས་མང་ཡང་།
འདིའི་དངོས་ཟིན་གྱི་གོ་རིམ་དང་སྦྱར་ན། བྲམ་ཟེ་ཁྱེའུ་སྤྲིན་དུ་འཁྲུངས་པའི་ཚེ་
སངས་རྒྱས་མར་མེ་མཛད་ལ་རལ་པ་གདན་དུ་བཏིང་སྟེ་བཀུར་སྟི་བྱས་པའི་ཚེ་བྱང་
ཆུབ་ཏུ་ལུང་བསྟན་ཅིང་མི་སྐྱེ་བའི་ཆོས་ལ་བཟོད་པ་ཐོབ་པ་དང་། བྲམ་ཟེ་སྒྲ་རྣམ་
པར་གྲགས་པར་སྐྱེས་བའི་ཚེ་སངས་རྒྱས་སྒྲིབ་མེད་ལ་གསེར་གྱི་ཁང་བརྩེགས་ཁྱད་
དུ་འཕགས་པ་ཕུལ་ནས་སྨོན་ལམ་བཏབ་པ་དང་། བྲམ་ཟེ་ཟླ་དགས་སངས་རྒྱས་
མྱ་ངན་ཐམས་ཅད་དང་བྲལ་བ་ལ་མཆོད་ཅིང་འགྲོ་བ་ཀུན་གྱི་དོན་དུ་སྨོན་ལམ་བཏབ་
པས༑ ༑དེས་འོད་ཀྱིས་སྟོང་གསུམ་ཁྱབ་པར་མཛད་དེ། སེམས་ཅན་དཔག་ཏུ་མེད་
པ་བྱང་ཆུབ་ལས་ཕྱིར་མི་ལྡོག་པར་མཛད་པ་སོགས་མདོར་ན། རྣམ་གཟིགས་མར་
མེ་རིན་ཆེན་གཙུག །གྲངས་མེད་གསུམ་གྱི་ཐ་མར་བྱུང་། །ཞེས་མཛོད་ལས་གསུངས་
པ་དང་། ལུང་སྨན་གྱི་གཞི་ལས་འབྱུང་བ་སོགས་ཐེག་པ་ཆེ་ཆུང་གི་སྡེ་སྣོད་ཀུན་ལས་
གྲངས་མེད་གསུམ་དུ་སངས་རྒྱུས་གངྒའི་ཀླུང་གི་བྱེ་མ་སྙེད་ལ་རིམ་གྲོ་བྱས་ཚུལ་མཐའ་
ཡས་པ་གསུངས། དེ་བཞིན་དུ་རྒྱལ་པོ་གསེར་མདོག་གིས་བང་མཛོད་མཐའ་དག་
སྦྱིན་པར་བཏང་ནས་རང་གིས་གསོལ་རྒྱུར་བྲེ་གང་ཙམ་ལུས་པའང་སངས་རྒྱས་ལ་
ཕུལ་བ་དང་། ཚོང་དཔོན་སྦྱིན་པ་ལ་དཔའ་བས་རང་སངས་རྒྱས་ལ་བསོད་སྙོམས་
དབུལ་བའི་ལམ་ཁར་བདུད་ཀྱིས་དམྱལ་བ་སྤྲུལ་ནས་བཀག་ཀྱང་བཟློག་མ་ནུས་པར་
དེ་ལ་ཕུལ་བ་ལྟ་བུ་རང་སངས་རྒྱས་ལ་བསྙེན་བཀུར་བྱས་པ་དང་། སངས་རྒྱས་ཉན་
ཐོས་དང་བཅས་པ་ལ་བསྙེན་བཀུར་བའི་རྣམ་གྲངས་ལུང་ལས་གསུངས་པ་མང་ཞིང་།
དགེ་སྦྱོང་བཞི་ལ་ཟན་ཆང་ཞིག་ཕུལ་བས་རྒྱལ་སྲིད་ཀྱི་དཔལ་འབྱོར་ཐོབ་སྟེ་སྦྱིན་པ་
ལ་དགྱེས་པའི་ཚུལ་ཟན་དྲོན་ཆང་བ་ཕུལ་བའི་སྐྱེས་རབས་ལྟ་བུ་དང་། ཐ་ན་ཉན་



༡༣༥
ཐོས་ཀྱི་ཆ་ལུགས་འཛིན་པའི་རྔོན་པ་ལའང་གུས་པར་བྱས་ཚུལ་སེང་གེ་ཡི་དམ་བརྟན་
པའི་སྐྱེས་རབས་ལྟར་ཡིན་ལ། དེ་བཞིན་དུ་རྒྱལ་བུ་སུ་ཤ་དེ་བར་གྱུར་པའི་ཚེ་རང་
གི་ལུས་ཀྱི་ཤ་ཐམས་ཅད་ཀྱིས་ཕ་མ་ལ་བསྙེན་བཀུར་བྱས་པ་དང་། རི་བོང་དུ་སྐྱེས་
པའི་ཚེ་དྲང་སྲོང་བསམ་གཏན་བསྒོམ་པ་ལ་མཆོད་པའི་དོན་དུ་རང་གི་ལུས་བཏང་
བ་སོགས་རེ་རེ་ནས་སྨོས་ཀྱིས་མི་ལང་ངོ༌། །དེ་ལྟར་སངས་རྒྱས་བཅོམ་ལྡན་འདས་
རྣམས་དང་། བསེ་རུ་ལྟ་བུའམ་ཚོགས་སྤྱོད་ཆེ་ཆུང་གི་རང་སངས་རྒྱས། ཞུགས་
གནས་བརྒྱད་ཀྱིས་བསྡུས་པའི་ཉན་ཐོས་སོགས་ཡོན་ཏན་གྱི་ཞིང་། ཕ་མ་སོགས་
ཕན་འདོགས་པའི་ཞིང་། བདེན་ཚིག་གྲུབ་པ་ལྷ་མིའི་དྲང་སྲོང་ལ་སོགས་པ་བསོད་
ནམས་ཀྱི་ཞིང་གོང་མར་གྱུར་པ་རྣམས་ལ་སྒོ་གསུམ་གུས་པའི་སྒོ་ནས་མཆོད་ཅིང་།
དེའང་གོང་དུ་སྨོས་པ་བཞིན་གཞན་དོན་དང་བྱང་ཆུབ་ལ་དམིགས་པའི་བསམ་པ་ཁྱད་
པར་ཅན་གྱི་རྩིས་ཟིན་པ་ཁོ་ན་ཡིན་པས་དེས་ན་ཐེག་པ་གསུམ་དང་འཇིག་རྟེན་གསུམ་
སོགས་འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་མ་ལུས་པ་འབྱུང་བའི་
སྒོ་གཅིག་པུ་རྒྱལ་བའི་བསྟན་པ་རིན་པོ་ཆེ་འཕེལ་ཞིང་རྒྱས་པར་སྨོན་པ་སྔར་བཞིན་
ནོ༑ ༑དེ་དག་སོ་སོའི་སྒྲ་དོན་ཅུང་ཟད་བཤད་ན། སངས་རྒྱས་བཅོམ་ལྡན་འདས་
ནི་སྐྱབས་འགྲོ་བདུན་ཅུ་པ་ལས། ཤེས་བྱ་ལ་ནི་བློ་རྣམ་རྒྱས། །རྨོངས་པའི་ཟུམ་
པ་བཅོམ་པས་ན། །སངས་རྒྱས་པདྨ་ལྟར་རྣམ་རྒྱས། །ཞེས་དང་། གང་ཞིག་རྣམ་
སད་དེ་སངས་རྒྱས། །སྐྱེས་བུ་གཉིད་སངས་ཇི་བཞིན་ནོ། །ཞེས་མ་རིག་པ་བག་
ཆགས་དང་བཅས་པ་ཟད་པར་སྤངས་པས་ན་སངས་པ་དང་། མཁྱེན་པའི་སྐད་ཅིག་
མ་གཅིག་གིས་ཀྱང་ཇི་ལྟ་ཇི་སྙེད་མཐའ་དག་ལ་ཁྱབ་པས་ན་རྒྱས་ཞེས་བྱའོ། །བཅོམ་
ལྡན་འདས་ནི་རྒྱུད་བརྟག་པ་གཉིས་པ་ལས། དབང་ཕྱུག་ལ་སོགས་ཡོན་ཏན་དང་།
ལྡན་ཕྱིར་བཅོམ་ལྡན་འདས་ཞེས་བྱ། །ཡང་ན་ཉོན་མོངས་པ་སོགས་བདུད། །བཅོམ་



༡༣༦
ཕྱིར་བཅོམ་ལྡན་འདས་ཞེས་བརྗོད། །ཅེས་བདུད་བཞི་བཅོམ་པས་ན་བཅོམ་ཞེས་
བྱ་ལ། དབང་ཕྱུག་སོགས་ཡོན་ཏན་དྲུག་དང་ལྡན་པས་ལྡན་ཞེས་བཤད་དེ། ཡོན་
ཏན་དྲུག་ནི་སམྦུ་ཊ་ལས། དབང་ཕྱུག་དང་ནི་གཟུགས་བཟང་དང་། །དཔལ་དང་
གྲགས་དང་ཡེ་ཤེས་དང་། །བརྩོན་འགྲུས་ཕུན་སུམ་ཚོགས་པ་སྟེ། །དྲུག་པོ་རྣམས་
ལ་སྐལ་ཞེས་བྱ། །ཞེས་པ་ལྟར་རོ། །འདས་ཞེས་པ་འཇིག་རྟེན་པའི་ལྷ་ཆེན་པོ་དག་
ལས་ཁྱད་པར་དུ་བྱས་པའི་ཕྱིར་ལོ་ཙཱ་བས་བླ་ཐབས་སུ་བསྣན་པར་གྲགས་ལ། ཏཱ་
ར་ནཱ་ཐས་ཚེ་མདོའི་ཊི་ཀར་བྷ་ག་ཞེས་པའི་ག་ལ་ཡི་གེ་བསྣན་ནས། ག་ཏི་ཞེས་པ་
འཇིག་རྟེན་པའི་ས་ལ་རིང་དུ་སོང་བ་ལ་འཇུག་པས་འདས་པའི་དོན་ཡང་ཡོད་པར་
བཤད་དོ། །སྡོམ་གསུམ་རབ་དབྱེ་ལས། དེ་ནས་ཚིག་ལ་འཁྲུལ་བ་ཡི། །རྣམ་དབྱེ་
ཅུང་ཟད་བཤད་ཀྱིས་ཉོན། །བཅོམ་ལྡན་འདས་ཀྱིས་བཤད་པ་ལ། །བཞི་བཅོམ་
དྲུག་ལྡན་བཤད་པ་དང་། །ཞེས་བཅོམ་པ་དང་ལྡན་པའི་དོན་སོ་སོར་བཤད་པ་ལ་
དགག་པ་མཛད་ཅིང་། མཁས་འཇུག་ཏུའང་དེའི་སྐད་དོད་བྷ་ཝ་ན་ཞེས་པ་བདུད་
བཞི་བཅོམ་པ་དང་བསྐལ་པ་དྲུག་དང་ལྡན་པ་གཉི་ག་ལ་འཇུག་ཀྱང་། བོད་སྐད་ཀྱི་
མིང་ནི་དེ་གཉིས་ཀར་མི་འཇུག་ལ། གལ་ཏེ་འཇུག་ན་མིང་རིལ་པོ་གཉི་ག་ལ་འཇུག་
དགོས་ཀྱི། མིང་གཏོར་ནས་སོ་སོར་བཤད་པ་ནི་སྒྲ་ཤེས་པ་ཞིག་གིས་མཐོང་ན་བཞད་
གད་ཀྱི་གནས་སུ་འགྱུར་ཞེས་དགག་པ་མཛད་འདུག་ནའང་། བོད་སྐད་ལ་རྒྱ་སྐད་
དང་འདྲ་བའི་ནུས་པ་མེད་པས་ཚིག་གཅིག་གིས་དོན་གཉིས་ཀ་གོ་མི་ཐུབ་ལ། བཅོམ་
པ་ཞེས་སམ་ལྡན་པ་ཞེས་པ་ཙམ་ཞིག་ཏུ་བསྒྱུར་ན་ནུས་པ་ཆུང་བས། བྷ་ག་ཝ་ན་
གྱི་སྒྲ་འཇུག་པའི་དོན་དེ་གཉིས་ཀ་གོ་བའི་ཕྱིར་མིང་གཅིག་གི་སྒྲ་ཟུར་ནང་དུ་གཉི་
གའི་སྒྲ་ཟུར་ཚང་བ་བྱས་ཏེ་བཅོམ་ལྡན་ཞེས་བསྡུས་ནས་བསྒྱུར་བ་ལོ་པཎ་གྱི་བཀས་
བཅད་ལྟར་ཡིན་པས་འགལ་བ་མེད་དོ། །དེ་བཞིན་དུ་བུདྡྷ་ཡང་སངས་པ་དང་རྒྱས་



༡༣༧
པ་གཉིས་ཀ་ལ་འཇུག་པས་ལོ་པཎ་རྣམས་ཀྱིས་མུན་པ་སངས་པའམ། པདྨའི་འདབ་
མ་རྒྱས་པ་ལྟ་བུ་ལ་བུདྡྷའི་སྒྲ་བྱུང་བའི་ཚེ། སྐབས་ཐོབ་དེ་ཉིད་དུ་སངས་པའམ་རྒྱས་
པ་ཞེས་སོ་སོར་བསྒྱུར་ཀྱང་། སངས་རྒྱས་ལ་སྒྲ་འདི་བྱུང་བའི་ཚེ་སངས་པ་དང་
རྒྱས་པ་གང་རུང་ཞིག་ཁོ་ནར་བསྒྱུར་ན་གོ་རྒྱ་ཆུང་ཞིང་གཞན་དུ་ནོར་ས་འབྱུང་བས།
ངེས་ཚིག་གི་དོན་གཉིས་ཀའི་ཟུར་ཚང་བ་བྱས་ནས་སངས་རྒྱས་ཞེས་བསྒྱུར་བ་ཡིན་
ཏེ༑ ༑གསེར་འཕྲེང་ལས། སངས་རྒྱས་ལ་དེ་གཉིས་ཀའི་སྒྲ་དོན་བཤད་དུ་ཡོད་
པ་རྒྱུ་མཚན་དུ་བྱས་ནས་སངས་རྒྱས་ཞེས་བསྡོམས་ནས་བསྒྱུར་རོ། །ཞེས་གསུངས་
པའི་ཕྱིར། རང་སངས་རྒྱས་ནི་མཛོད་འགྲེལ་ལས། ལུང་མེད་པར་བདག་གཅིག་
པུའི་ཕྱིར་སངས་རྒྱས་པས་རང་སངས་རྒྱས་ཞེས་གསུངས་པ་བཞིན། ལུང་ལ་མ་
བརྟེན་པར་བདག་ཉིད་གཅིག་པུའི་ཕྱིར་སངས་རྒྱས་པ་སྟེ། དེ་ཁོ་ན་ཉིད་ཁོང་དུ་ཆུད་
པས་ནི་རང་སངས་རྒྱས་ཞེས་བཤད་དེ། དེའི་སྐད་དོད་པྲ་ཏྱཱཀ་བུདྡྷ་ཞེས་པའི་བུདྡྷ་
སངས་རྒྱས་དང་དེ་ཉིད་ཁོང་དུ་ཆུད་པ། དེ་ཐམས་ཅད་རྟོགས་པ་སོགས་དུ་མར་
འཇུག་པས། ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །ཞེས་པའང་
ཉན་ཐོས་དེ་ཉིད་རྟོགས་འབྲིང་ཞེས་བསྒྱུར་ན་ལེགས་པར་གསུངས་པ་བཞིན་ནོ། །ཡང་
པྲ་ཏེཀ་བུདྡྷ་ཞེས་པའི་པྲ་ཏི་རྐྱེན། ཨེ་ཀ་གཅིག་ །བུདྡྷཱ་རྟོགས་པ་ལ་བྱས་ཏེ། དུར་
ཁྲོད་ཀྱི་རུས་གོང་ལྟ་བུ་ལ་དམིགས་ནས་རྟེན་འབྲེལ་ལུགས་འབྱུང་ལུགས་ལྡོག་སོགས་
ཀྱིས་རྐྱེན་རྣམས་རྟོགས་པས་ན་རྐྱེན་རྟོགས་ཞེས་ཀྱང་གསུངས་ཏེ། གཟུངས་རྒྱལ་
གྱིས་ཞུས་པའི་མདོ་ལས། རང་སངས་རྒྱས་རྣམས་ཀྱི་རྣམ་པར་གྲོལ་བ་ནི་རྐྱེན་ཁོང་
དུ་ཆུད་པའོ། །ཞེས་སོ། །དགོངས་པ་ལུང་སྟོན་ལས། རྐྱེན་དང་ཉན་ཐོས་རྣམས་
ཀྱི་དང་། །མདོ་དང་གསང་སྔགས་སྤྱོད་རྣམས་ཀྱི། །ཞེས་དང་། རྐྱེན་དང་ཉན་
ཐོས་ཀྱིས་གཞིག་དཀའི། །བཛྲ་ཡང་ནི་བཞི་པར་འགྱུར། །ཞེས་པ་ལྟ་བུ་རང་རྒྱལ་



༡༣5
རྐྱེན་གྱི་སྒྲ་ཙམ་བསྒྱུར་ནས་གསུངས་པའང་མང་ངོ༌། །ཉན་ཐོས་ནི་སྙིང་རྗེ་པད་དཀར་
ལས༑ ༑མགོན་པོ་དེ་རིང་བདག་ཅག་ཉན་ཐོས་གྱུར། །བྱང་ཆུབ་དམ་པ་ཡང་དག་
བསྒྲགས་པར་བགྱི། །བྱང་ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་བདག་ཅག་
མི་བཟད་ཉན་ཐོས་འདྲ། །ཞེས་བྱང་ཆུབ་མཆོག་གི་ལམ་དང་འབྲས་བུ་རྣམས་སངས་
རྒྱས་ལས་ཉན་ནས་རང་གི་ཆེད་དུ་ཉམས་སུ་མི་ལེན་པར་གཞན་ལ་སྒྲོག་པར་བྱེད་
པས་ཐོས་སྒྲོག་གམ་ཉན་ཐོས་ཞེས་གཙོ་བོར་ལུང་ལ་ཚད་དུ་བརྟེན་པའི་ཆ་ནས་ཀྱང་
བཏགས་པ་ཡིན་ཏེ། གཟུངས་རྒྱལ་གྱི་མདོ་ལས། ཉན་ཐོས་རྣམས་ཀྱི་རྣམ་གྲོལ་
སྒྲ་ཕྱིར་འགྲོ །ཞེས་སོ། །ཕ་མ་ནི་གང་ཟག་གཞན་ལས་ཞིང་ཁྱད་པར་ཅན་དུ་མི་
འགྱུར་ཡང་། རང་ལ་ཆོས་སྒྲུབ་པའི་ལུས་སྦྱིན་པའི་བཀའ་དྲིན་གྱི་སྒོ་ནས་ཞིང་ཁྱད་ -
པར་ཅན་དུ་འགྱུར་ཏེ། སྔོ་བསངས་ཅན་གྱི་ཡལ་འདབ་ལས། །དགེ་བའི་གནས་
སུ་གྱུར་པ་ལུས་དག་གི །རྒྱུར་གྱུར་ཕ་མ་དག་ནི་མཁས་རྣམས་ཀྱིས། །བླ་མ་ཡིས་
ཀྱང་མཆོད་འོས་ཞེ་སར་འོས། །ཞེས་པ་ལྟར་རོ། །དྲང་སྲོང་ནི་སྤྱིར་ལུང་ལས། དྲང་
སྲོང་གསུངས་པའི་ལམ་ནི་ཐོབ་པར་འགྱུར། ཞེས་དང་། རྒྱུད་བླ་མར། དྲང་སྲོང་
རྣམས་ཀྱི་བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས། །ཞེས་སངས་རྒྱས་
སོགས་ཐེག་པ་གསུམ་གྱི་འཕགས་པ་རྣམས་ལའང་དྲང་སྲོང་གི་སྒྲ་འཇུག་ལ། དེའི་
དབང་དུ་བྱས་ཏེ་ཟླ་བའི་ཚིག་གསལ་ལས། དོན་དམ་པ་ཐུགས་སུ་ཆུད་པས་ན་དྲང་
སྲོང་ངོ༌། །ཞེས་གསུངས་ཀྱང་། འདིར་སྐབས་ཐོབ་ཀྱི་དབང་གིས་འཇིག་རྟེན་པའི་
དྲང་སྲོང་བདེན་ཚིག་གྲུབ་པ་རྣམས་ལ་བཤད་ཅིང་། དེའང་ཁྱིམ་གྱི་འདུ་འཛི་དང་
གཡེང་བ་སྤངས་ཏེ་དབེན་པར་སོང་ནས་ཏིང་ངེ་འཛིན་བསྒོམས་པས་བསམ་གཏན་
ལ་སོགས་པའི་ཡོན་ཏན་གོང་མ་ཐོབ་པ། སྨོན་པའི་ཚིག་གིས་ཀྱང་གཞན་གྱི་དགོས་
པ་སྒྲུབ་ནུས་ལ། ངན་པའི་སྤྱོད་པ་གཡོ་སྒྱུ་སོགས་མེད་པར་ཤེས་རྒྱུད་དྲང་པོར་སྲོང་



༡༣༩
-
ཞེས་བྱ་སྟེ། ཇི་སྐད་དུ། འཁོར་བས་སྐྱོ་སྟེ་ནགས་སུ་སོང་། །བསམ་གཏན་ཐོབ་སྟེ་
མངོན་ཤེས་འཆར། །དེ་ལ་མི་ཡི་དྲང་སྲོང་ཟེར། །བསམ་གཏན་མ་ཐོབ་གྲོང་དུ་
བབས། །སྙན་ངག་སོགས་འཚོ་བྲམ་ཟེའི་རིགས། །ཞེས་འབྱུང་བ་ལྟར་རོ། གཉིས་
པ་ཐོས་པ་ལ་བསླབ་ཚུལ་ནི། རྩ་བ་ལས།
བསྐལ་པ་བྱེ་བ་དུ་མར་བདག །
སྡུག་བསྔལ་སྣ་ཚོགས་མྱོང་གྱུར་ཅིང་། །
བྱང་ཆུབ་དོན་དུ་ཐོས་བཙལ་བས། །
བསྟན་པ་ཡུན་རིང་འབར་གྱུར་ཅིག །
ཅེས་བྱུང་། དེའང་སྔོན་རྒྱལ་པོ་ཁ་དོག་དམ་པར་གྱུར་པའི་ཚེ་ཚིགས་བཅད་གཅིག་
གི་དོན་དུ་སྲས་དང་བཙུན་མོ་ལ་སོགས་པ་བཏང་བ་དང་། རྒྱལ་པོ་ག་ན་ཤ་པ་ལིར་
གྱུར་པའི་ཚེ་ཚིགས་བཅད་གཅིག་གི་དོན་དུ་སྐུ་ལ་མར་མེ་སྟོང་བཙུགས་པ་དང་། རྒྱལ་
པོ་བྱི་ལིང་གར་ལི་ཏར་གྱུར་པའི་ཚེ་ཚིགས་བཅད་གཅིག་གི་དོན་དུ་སྐུ་ལ་ལྕགས་གཟེར་
སྟོང་བཏབ་པ་དང༌། རྒྱལ་བུ་ད་མ་གམ་གྱུར་པའི་ཚེ་ཆོས་ཀྱི་དོན་དུ་མེ་འོབས་སུ་
མཆོང་པ་དང་། དྲང་སྲོང་གི་སྟོན་པ་ཨུཏ་ཏ་ལིས་རང་གི་པགས་པས་ཤོག་བུ་དང་།
རུས་པས་སྨྱུ་གུ །ཁྲག་སྣག་ཚར་བྱས་ཏེ་ཆོས་ཉན་ཅིང་བྲིས་པ་སོགས་དཔེར་ན་
འཕགས་པ་རྟག་ངུས་ཀྱང་ཤེར་ཕྱིན་ཉན་པའི་དོན་དུ་རང་གི་ཤ་ཁྲག་ཐམས་ཅད་བཏང་
བ་སོགས་ཐོས་པའི་དོན་དུ་ཆེས་བྱ་དཀའ་བའི་སྤྱོད་པ་དཔག་ཏུ་མེད་པ་སྤྱོད་ཚུལ་ཤེར་
མདོར་འབྱུང་བ་ལྟ་བུ་འདུལ་བ་ལུང་དང་མདོ་སྡེ་མཛངས་བླུན་སོགས་ལས་རྒྱ་ཆེར་
འབྱུང་བ། མདོར་ན་སློབ་དཔོན་དཔའ་བོས་སྐྱེས་རབས་ཕལ་ཆེར་གྱི་དོན་བསྡུས་
པའི་སྐབས་སུ། དེ་ལྟར་བཅོམ་ལྡན་འདས་དེས་བདག་ཅག་གི་ཕྱིར་བྱ་དཀའ་བ་མང་
པོས་དམ་པའི་ཆོས་འདི་བསྒྲུབས་པ་ཡིན་པས་རིམ་གྲོ་བསྐྱེད་དེ་དམ་པའི་ཆོས་མཉན་



༡༤༠
པར་བྱའོ། །ཞེས་གསུངས་པ་ལྟར། བྱང་ཆུབ་སྒྲུབ་པ་ལ་ཐོས་པ་གཙོ་ཆེར་བར་
དགོངས་ནས་བསྐལ་པ་དཔག་ཏུ་མེད་པར་དེའི་དོན་དུ་དཀའ་སྤྱད་མཐའ་ཡས་པ་ཞིག་
ལྷུར་བཞེས་ཤིང་། ཐོས་དོན་སྒྲུབ་པ་ལ་སྦྱར་བས་ཉིང་དགོས་མཐར་ཐུག་པ་མངོན་
དུ་མཛད་པ་དེའི་བདེན་པའི་སྟོབས་ཀྱིས་ཀྱང་རྗེས་འཇུག་གི་གདུལ་བྱ་རྣམས་རྙེད་
བཀུར་སྙན་གྲགས་སོགས་ལ་རེ་བ་མ་ཡིན་པར། ཐེག་པ་གསུམ་གྱི་བྱང་ཆུབ་དོན་
དུ་གཉེར་པ། ངེས་འབྱུང་གི་བསམ་པ་ཁྱད་པར་ཅན་གྱིས་རྩིས་ཟིན་པའི་ཚུལ་ཁྲིམས་
རྣམ་པར་དག་པ་གཞིར་བཟུང་། ཐོས་བསམ་སྒོམ་གསུམ་ཡ་མ་བྲལ་བར་བྱས་ཏེ།
ཀློག་པ་ཐོས་བསམ་དང་སྤོང་བ་བསམ་གཏན་གཉིས་ཀྱི་སྒོ་ནས་རྒྱལ་བའི་བསྟན་པ་
རིན་པོ་ཆེ་འཕེལ་ཞིང་རྒྱས་པར་གྱུར་ཅིག་ཅེས་སྨོན་པ་མཛད་པ་ཡིན་ནོ། །དེའང་
འདིའི་བསྐལ་པ་ནི་བར་བསྐལ་ཙམ་ལ་བྱེད་པ་མ་ཡིན་གྱི། མངོན་པ་མཛོད་ལས།
དེ་ལྟར་འཇིག་རྟེན་ཆགས་པ་འདི། །བར་གྱི་བསྐལ་པ་ཉི་ཤུར་གནས། །ཆགས་པ་
དང་ནི་འཇིག་པ་དང་། །ཞིག་གནས་འདུག་པ་དག་མཉམ་མོ། །ཞེས་པ་ལྟར། གནས་
བསྐལ་ལ་ཡ་ཐོག་རིང་མོ། མ་ཐོག་རིང་མོ། བར་གྱི་ཁུག་པ་བཅོ་བརྒྱུད་དེ་བར་
བསྐལ་ཉི་ཤུ་འབྱུང་བ་བཞིན། འཆགས་བསྐལ། འཇིག་བསྐལ། སྟོང་བསྐལ་རེ་རེ་
ལ་ཡང་བར་བསྐལ་ཉི་ཤུ་རེ་སྟེ། བར་བསྐལ་བརྒྱད་ཅུ་པོ་གཅིག་ཏུ་བསྡོམས་པ་ནི་
བསྐལ་ཆེན་གཅིག་ཡིན་ནོ། །དེ་ལྟ་བུའི་བསྐལ་ཆེན་བྱེ་བ་དུ་མ་སྟེ། འདིའི་བྱེ་བ་
ནི་འབུམ་ཕྲག་བརྒྱ་ལ་བྱེ་བར་བྱེད་པ་དེ་ཙམ་མ་ཡིན་གྱི། བྱེ་བའི་སྐད་དོད་ཀོ་ཊི་
ཞེས་པ་རབ་དང་རྩེ་མོ་སོགས་ལ་འཇུག་པས། འདིར་གྲངས་ཀྱི་རྩེ་མོའམ་མ་མཐར་
སོན་པ་གྲངས་མེད་ལ་བྱ་སྟེ། དཔེར་ན་ནོར་རིན་ཐང་འདི་ཙམ་རི་ཞེས་ཚད་བཟུང་
དུ་མེད་པ་ལ་རྒྱ་གར་ན་བྱེ་བ་རི་ཞེས་འདོགས་པར་རྣ་བ་བྱེ་བ་རིའི་རྟོགས་བརྗོད་ལས་
འབྱུང་བ་བཞིན་ནོ། །སྡུག་བསྔལ་གྱི་སྒྲ་དོན་ནི་བྲ་སྟི་དགེ་བཤེས་ཀྱི་ཊིཀྐར། སྡུག་



༡༤༡
པ་ནི་ཡིད་དུ་འོང་བ་དང་།.བསྔལ་བ་ནི་ངལ་བར་བྱས་པ་སྟེ་ཆད་པས་གཏུགས་པའི་
དོན་ནོ། །ཞེས་འབྱུང་ལ། འོན་ཀྱང་སྡུག་བསྔལ་གྱི་སྐད་དོད་དུ་ཁ་ཞེས་པའི་དུར་
ནི་ངན་པ་ཐོབ་པ་སོགས་དོན་ལྔ་ལ་འཇུག་པར་ཉེར་བསྒྱུར་ཉི་ཤུའི་འགྲེལ་པར་བཤད་
ཅིང་༑ ༑ཏཱ་ར་ནཱ་ཐས་བགྲོད་དཀའ་སོགས་དོན་དགུ་ལ་འཇུག་པར་བཤད། ཁ་ནི་
ཀུན་མཁྱེན་འཇམ་དབྱངས་བཞད་པའི་ཀ་ལཱ་པའི་ཊིཀ་ཆེན་ལས། ཁ་དུ་འཚེ་བ་ལ་
འོས༑ ༑ཁ་དྲ་བཞག །ཊ་བྱིན། ཊ་ལ་དཔྱི་འོས་ཊི་ཕྱིས། ཊ་ཡིག་དེའི་ཁྱད་དོན།
ཉེར་བསྒྱུར་དུར་སྔོན་དུ་བཞག །དྭཁ་ཞེས་འཚེ་བའམ། ཡོངས་སུ་འཇོམས་པ་
དང་༑ ༑མྱོང་བའམ་ཟ་བ་སོགས་ལ་འཇུག་པར་གསུངས་པས། དེ་དག་བསྡོམས་
ན་དུ་ཁ་ཞེས་པ་ངན་པ་སྟེ། མི་འདོད་པའི་གདུང་བ་དེ་ཉིད་ཀྱིས་བཅོམ་ཞིང་ཉམ་
ཐག་པར་བྱས་པ་ལ་སྦྱར་ནས་རྒྱ་སྐད་ཀྱི་ངེས་ཚིག་དང་ཡང་མཐུན་པས་ལེགས་སམ་
སྙམ་སྟེ་དཔྱད་པར་བྱའོ། །དཀའ་སྤྱད་ཀྱི་སྡུག་བསྔལ་ཁྱད་དུ་བསད་ནས་ཐོས་པ་
བཙལ་བ་དེའང་ཐོས་པ་རྣམ་དག་ཏུ་འགྲོ་མི་འགྲོ་རྩ་བའི་ཀུན་སློང་ལ་རག་ལས་པས།
འདིར་བྱང་ཆུབ་དོན་དུ་ཐོས་བཙལ་ཞེས་གསུངས་པ་དོན་དང་དགོས་པ་ཤིན་ཏུ་ཆེ་
སྟེ༑ ༑ཐོག་མར་ཐོས་པ་ལ་འཇུག་པའི་ཚུལ་འབྲས་བུ་བྱང་ཆུབ་ཐོབ་འདོད་ཀྱི་འདུན་
པ་ཤུགས་དྲག་པོ་སྐྱེ་བ་ན། དེ་འཐོབ་པ་ལ་དེའི་རྒྱུ་ཀུན་བྱང་གི་བླང་དོར་ཕྱིན་ཅི་མ་
ལོག་པ་ཞིག་བྱེད་དགོས་ཤིང་། བླང་དོར་གོ་མ་ལོག་པ་བཞིན་འབྱུང་བའང་དཀོན་
བརྩེགས་ལས། དགེ་བ་དང་ནི་སྡིག་པའི་ཆོས། །ཐོས་པ་མེད་པར་ཤེས་མི་འགྱུར།
ཞེས་གསུངས་པ་བཞིན་ཐོས་པ་ལ་རག་ལས་པས། དེ་ལྟ་བུའི་སྒྲུབ་པ་ལྷུར་ལེན་གྱི་
ཕྱིར་དུ་ཐོས་པ་བཙལ་དགོས་ཀྱི། ནང་གི་ཉོན་མོངས་པའི་གཉེན་པོ་ཅུང་ཟད་ཀྱང་
མི་འགྲོ་བར་རྙེད་བཀུར་དང་མཁས་པའི་གྲགས་པ་ཙམ་ཞིག་གི་ཕྱིར་ཐོས་པ་འཚོལ་
བ་ནི་བཙལ་ཚུལ་ཕྱིན་ཅི་ལོག་ཏུ་གྱུར་པ་ཡིན་ཞིང་། དེ་ལྟ་བུའི་སྒོ་ནས་གཞུང་གི་



༡༤༣
ཚིག་རིས་ཙམ་ཤེས་ཀྱང་། ཐོས་དོན་རྒྱུད་ལ་སྦྱར་བའི་ཉམས་སུ་ལེན་བྱེད་རྒྱུ་ཞིག་
མེད་ན་མང་དུ་ཐོས་པའི་དོན་མ་ཚང་ཞིང་། དེ་ནི་ཆོས་ཤེས་པ་དང་མཁས་པའི་གྲངས་
སུ་མི་འགྲོ་སྟེ། འོད་སྲུང་གིས་ཞུས་པའི་མདོ་ལས། ཐོས་དང་ལྡན་ཡང་ཚུལ་བཞིན་
མ་ཡིན་པའི། །ཉོན་མོངས་འབྱུང་བའི་ནད་ནི་མི་སེལ་ན། །དེ་ཡིས་ཐོས་ལ་བརྩོན་
པ་དོན་མེད་ཡིན། །ཞེས་དང༌། ལང་གཤེགས་ལས། མང་དུ་ཐོས་པ་ཞེས་བྱ་བ་ནི་
དོན་ལ་མཁས་པ་ཡིན་གྱི། ཚིག་ལ་མཁས་པ་ནི་མ་ཡིན་ནོ། །ཞེས་དང་། ཆོས་
ཐམས་ཅད་འབྱུང་བ་མེད་པའི་མདོ་ལས། ཚིག་དང་སྨྲ་ལ་མཁས་ཤིང་མི་མཁས་
དེ༑ ༑ཆོས་ཀྱི་རང་བཞིན་ཡོངས་སུ་མ་ཤེས་ན། །ཚིག་གི་དག་པས་བྱང་ཆུབ་འཚང་
མི་རྒྱ། །ཞེས་གསུངས་ལ། མདོ་སྡེ་རྒྱན་ལས་ཀྱང་། ཐོས་པས་ཆོག་པར་འཛིན་
སྤོང་བ། །དེ་ནི་ཆོས་ཤེས་པ་ཞེས་བརྗོད། །ཅེས་གཞུང་གི་ཚིག་ཐོས་པ་ཙམ་གྱིས་
ཆོག་མི་ཤེས་པར། གང་ཐོས་པ་དེ་ཐམས་ཅད་བྱང་ཆུབ་སྒྲུབ་པའི་ཡན་ལག་ཏུ་ཉམས་
སུ་ལེན་དགོས་པར་གོ་བ་ནི་ཆོས་ཀྱི་གནད་ཤེས་པ་ཡིན་པར་གསུངས་སོ། །ཚུལ་
དེ་ལྟ་བུ་ཞིག་བྱུང་ན་རྒྱལ་བ་བྱམས་པ་མགོན་པོས། འདི་ན་དང་པོར་ཐོས་ལ་བརྟེན་
ནས་ཚུལ་བཞིན་ཡིད་ལ་བྱེད་པ་འབྱུང་། །ཚུལ་བཞིན་ཡིད་ལ་བྱེད་ལས་ཡང་དག་
དོན་ཡུལ་ཡེ་ཤེས་འབྱུང་། །ཞེས་དང་། སྐྱེས་རབས་ལས། ཐོས་པའི་རྗེས་འཇུག་
སྒྲུབ་པ་སྙིང་པོར་བྱས། །སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། །ཞེས་
སོགས་དང་། མཁས་མཆོག་དབྱིག་གཉེན་གྱིས་ཀྱང་། ཚུལ་གནས་ཐོས་དང་བསམ་
ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་གསུངས་པ་ལྟར་གྱི་རྒྱལ་བའི་བསྟན་
པ་ལ་སློབ་པའི་རིམ་པ་རྒྱལ་བའི་དགོངས་པ་མ་ནོར་བ་དེ་བྱུང་བ་ཡིན་ལ། དེའི་ནང་
ནས་ཀྱང་མཉམ་མེད་ཇོ་བོ་ཆེན་པོ་དང་། རྗེ་བླ་མའི་མན་ངག་གི་གནད་བླ་ན་མེད་
པའི་ཐབས་མཝས་ཀྱི་འཕྲུལ་འདེགས་ལ་བརྟེན་ནས་ཐོས་བསམ་སྒོམ་གསུམ་ཅིག་



༡༤༣
ཅར་དུ་སྒྲུབ་པ་ཞིག་འབྱུང་སྟེ། བཀའ་གདམས་གླེགས་བམ་ལས། ང་ཐོས་དུས་
ཚེ་ན་བསམ་སྒོམ་བསྔོ་། །ང་བསམ་དུས་ཚེ་ན་ཐོས་སྒོམ་བསྔོ་། །ང་བསྒོམ་དུས་ཚེ་
ན་ཐོས་བསམ་བསྔོ་། །ང་གཅིག་ཏུ་མ་ལུས་བསྡོམས་བྱས་ནས། །ཆོས་ལམ་དུ་ཁྱེར་
ནས་འགྲོ་ཤེས་པ། །ང་བཀའ་གདམས་ཕྱོགས་ཆར་མ་ལྷུང་བས། །དོན་རྒྱ་འབག་
བཞིན་དུ་འཕྲུལ་ཤེས་པས། །ལེགས་ཀུན་ཏུ་གཏོགས་ཏེ་བཀའ་གདམས་ཡིན། །ཞེས་
གསུངས་པ་ལྟར།- གསུམ་ག་གདན་ཐོག་གཅིག་ཏུ་འདྲིལ་བ་ཞིག་འབྱུང་བས། ཁ་
ཅིག་ཐོས་པའི་ཕྱོགས་ཙམ་བཟུང་སྟེ་སྒོམ་པ་ལ་བླུན་སྒོམ་ཞེས་སྨོད་པ་དང་། ལ་ལ་
སྒོམ་པའི་ཕྱོགས་ཙམ་བཟུང་སྟེ་ཐོས་པ་ལ་ཕྱིའི་གོ་རྒྱ་གཅོད་པ་ཙམ་དང་ཤག་འགྱེད་
པ་ཞེས་སྨོད་པ་སོགས་ཆོས་སྤོང་གི་སྒོ་ཁེགས་ཏེ་བསྟན་པ་ཐམས་ཅད་གྲུ་བཞི་ལམ་གྱིས་
འཁྱེར་ཤེས་པ་ཞིག་འབྱུང་ངོ༌། །དེ་དག་གི་དོན་ཧྲིལ་གྱིས་དྲིལ་ན་ལམ་རིམ་ཆེན་
མོ་ལས། སངས་རྒྱས་ཐོབ་པ་ལ་འཐོབ་བྱེད་ཀྱི་ལམ་ལ་སློབ་དགོས། སློབ་པ་ལ་
ཤེས་དགོས། ཤེས་པ་ལ་ཐོས་དགོས་ཞེས་ཐབས་དང་ཐབས་བྱུང་དུ་འབྲེལ་བའི་ཚུལ་
འདི་མང་དུ་ཐོས་པ་འཚོལ་བ་རྣམས་ཀྱིས་སྙིང་ལ་འཆིང་བར་རིགས་སོ། །གཞན་
ཡང་གང་ལ་ཐོས་པ་བྱ་བའི་ཡུལ་དང་། ཇི་ལྟར་ཐོས་པ་བྱེད་པའི་ཚུལ་སོགས་མཐའ་
ཆོད་པར་ཤེས་འདོད་ན། མདོ་སྡེ་རྒྱུན་གྱི་མོས་པ་དང་ཆོས་ཚོལ་བ། ཆོས་བཤད་
པ༑ ༑སྒྲུབ་པ། གདམས་ངག་གི་ལེའུ་ལྔ་རྩ་འགྲེལ། དེའི་ཐད་ཀྱི་དབྱངས་དང་
བཅས་པ། རྣམ་པར་བཤད་པའི་སྒོ་བསྡུ་བ་དང་། ཀུན་ལས་བཏུས་པ་ཐ་མ།. རྣམ་
བཤད་རིགས་པ་སོགས་ལས་ཤེས་པར་བྱའོ། །གཉིས་པ་ཚུལ་ཁྲིམས་ཀྱི་ངོ་བོ་ལ་
བསླབ་པའི་ཚུལ་ནི། །རྩ་བ་ལས།
བདག་གིས་ཚུལ་ཁྲིམས་བརྟུལ་ཞུགས་དང་། །
དཀའ་ཐུབ་ཡུན་རིང་བསྟེན་བྱས་ཤིང་། །



༡༤༤
ཕྱོགས་བཅུའི་སངས་རྒྱས་ངས་མཆོད་པས། །
བསྟན་པ་ཡུན་རིང་འབར་འགྱུར་ཅིག །
ཅེས་འབྱུང་། །དེའང་ཚུལ་ཁྲིམས་ཀྱི་ཕར་ཕྱིན་ལ་ལྷག་པར་བསླབ་ཚུལ་ནི་སྲོག་
གཅོད་ཀྱི་ལས་ལས་གཏན་དུ་ལོག་ཅིང་། དེའི་བདེན་སྟོབས་ཀྱིས་ཕྱི་ནང་གི་གནོད་
པ་ཞི་བ། ལེགས་པར་ཕ་རོལ་ཏུ་ཕྱིན་པ་དང་། ཉའི་རྒྱལ་པོ། སྲེག་པའི་ཕྲུ་གུས་
སོགས་ཀྱི་སྐྱེས་བའི་རབས་དང་། བརྒྱ་བྱིན་དུ་གྱུར་པའི་ཚེ་ལྷ་མིན་གྱི་དཔུང་གིས་
བདས་ཀྱང་། ཤིང་ཤལ་མ་ལའི་སྟེང་གི་མཁའ་ལྡིང་གི་ཕྲུ་གུ་ལ་གནོད་ཀྱིས་དོགས་
ནས་རང་སྲོག་ལ་མ་གཟིགས་པར་ཕྱིར་ལོག་པ་ལྟ་བུ་དང༌། བྲམ་ཟའི་སློབ་དཔོན་
གྱིས་རྐུ་བ་ཆོས་སུ་བསྟན་ཀྱང་དེར་གཏན་ནས་མ་ཞུགས་པ་ལྟ་བུ་མ་བྱིན་ལེན་སྤངས་
ཚུལ༑ ༑ལོག་གཡེམ་སྤངས་ཚུལ་མྱོས་བྱེད་མའི་སྐྱེས་རབས་དང་། གཞན་ཡང་
ཁྱིམ་ནི་བཙོན་ར་དང་འདྲ་བར་གཟིགས་ཏེ་དཔལ་འབྱོར་མཐའ་དག་མཆིལ་མའི་
ཐལ་བ་བཞིན་དུ་སྤངས་ནས་ཚངས་པར་སྤྱོད་པའི་བརྟུལ་ཞུགས་ལྷུར་བཞེས་པའི་ཚུལ།
སྟོན་པ་སྐུག་འཕྱེའི་སྐྱེས་རབས། རྒྱལ་རིགས་ཕྱུག་པོའི་སྐྱེས་རབས། ཚོང་དཔོན་
དུ་སྐྱེས་པའི་རབས་སོགས་མཐའ་ཡས་སོ། །དེ་ལྟར་དུས་ཤིན་ཏུ་རིང་པོར་དཀའ་
སྤྱད་དྲག་པོ་བཟོད་པར་བྱས་ཏེ། ཡང་དག་པའི་ཚུལ་ཁྲིམས་དང་བརྟུལ་ཞུགས་ལས་
ཆ་ཙམ་ཡང་མི་འདའ་བར་བསྲུངས་ནས། སྔོན་གྱི་རྒྱལ་བ་རྣམས་མཉེས་པར་བྱས་
པ་དེའི་སྟོབས་ཀྱིས་སྒོ་གསུམ་གྱི་ཉེས་སྤྱོད་སྡོམ་པའི་ཚུལ་ཁྲིམས་དང་། དེ་བརྗོད་
བྱར་བྱེད་པ་འདུལ་བའི་སྡེ་སྣོད་ལ་སོགས་པ་ལུང་རྟོགས་ཀྱི་བསྟན་པ་རྒྱས་པར་སྨོན་
ལམ་མཛད་པའོ། དེའང་ཚུལ་ཁྲིམས་ཀྱི་སྒྲ་དོན་མདོ་སྡེ་རྒྱན་གྱི་དབྱིག་འགྲེལ་ལས།
བསིལ་བ་ཐོབ་པར་བྱེད་པས་ན་ཚུལ་ཁྲིམས་ཏེ། དེ་དང་ལྡན་པ་ལ་ཡུལ་གྱི་མཚན་
མའི་ཉོན་མོངས་པས་ཡོངས་སུ་གདུངས་པ་མེད་པའི་ཕྱིར་རོ། ཞེས་དང་། བློ་བརྟན་



༡༤༥
གྱི་འགྲེལ་བཤད་ལས། ཤཱི་ལ་ཞེས་འབྱུང་སྟེ། ཤྲཱི་ནི་བསིལ་བའི་དོན་ལ། ལ་ནི་
ཐོབ་པའམ་ལེན་པའི་དོན་ཏོ། །ཚུལ་ཁྲིམས་དང་ལྡན་པ་རྣམས་ཚེ་འདིར་ཡུལ་ལ་
ཆགས་པའི་དོན་དུ་འདོད་ཆགས་དང་ཞེ་སྡང་ལ་སོགས་པའི་རྒྱུས་ལུས་དང་ངག་གི་
སྒོ་ནས་བྱ་བ་སྣ་ཚོགས་ཀྱི་སྡུག་བསྔལ་བའི་གདུང་བར་བྱེད་པ་མི་འཐོབ་པར་འགྱུར་
བ་དང་། དེའི་རྒྱུས་ཚེ་རབས་གཞན་དུའང་ངན་སོང་གི་གནས་སུ་མི་མྱོང་ཞིང་། ལྷ་
དང་མིའི་བསིལ་བའི་བདེ་བ་འཐོབ་པར་འགྱུར་བ་དང་། མཇུག་ཏུ་མྱ་ངན་ལས་འདས་
པའི་བདེ་བའི་བསིལ་པ་འཐོབ་པར་བྱེད་པས་ན་ཚུལ་ཁྲིམས་ཞེས་བྱའོ། །ཞེས་སོ།
འདི་ནི་ཤཱི་ལ་ཞེས་པར་ཡི་གེ་བསྣན་པའི་ངེས་ཚིག་གི་བཤད་ཚུལ་ཡིན་ལ། བོད་སྐད་
ལྟར་ཚུལ་དང་ཁྲིམས་ཞེས་སོ་སོར་བཤད་ན་ཚུལ་ནི་རྣམ་བཤད་རིགས་པ་ལས། ཚུལ་
གྱི་སྒྲ་ནི་བདེན་པ་དང་། །ལམ་དང་འབྲེལ་འབྱུང་རིག་པ་དང་། །ངེས་འབྱེད་ཆ་
དང་མྱ་ངན་འདས། །ཐབས་དང་རིགས་པ་ཉིད་ལ་ཡོད། །ཅེས་པ་ལྟར་དོན་བརྒྱུད་
དང་༑ ༑སྨྲ་སྒོ་ལྟར་དོན་བཅུ་ལ་འཇུག་ཀྱང་། འདིར་གཙོ་བོ་རྒྱུད་རྡོ་རྗེ་རྩེ་མོ་ལས།
ཚུལ་ཞེས་བྱ་བ་དོན་ཅི་ཡིན། གང་དུ་དྲི་མ་མེད་གྱུར་པ། །དེ་ནི་དེ་ཡི་ཚུལ་དུ་བརྗོད།
ཅེས་དྲི་མ་ཟད་པའི་མྱང་འདས་ཀྱི་གོ་འཕང་སྒྲུབ་པ་དང་རྗེས་སུ་མཐུན་པའི་སྤྱོད་པ་
ལ་ཚུལ་ཞེས་བྱ་སྟེ། མངོན་པ་མཛོད་སོགས་སུ་ཚངས་པའི་ཚུལ་ཞེས་བཤད་པ་དང་
དོན་གཅིག་གོ །ཁྲིམས་ནི་རྒྱལ་པོའི་བཀའ་ཁྲིམས་ལས་ཡུལ་གྱི་སྐྱེ་བོ་རྣམས་འདའ་
མི་ནུས་པ་བཞིན། ཐར་པ་དོན་དུ་གཉེར་པ་རྣམས་ཚུལ་དེ་ལས་འདར་མི་རུང་བའི་
དོན་ནོ། །བརྟུལ་ཞུགས་ནི། བྲ་སྟི་དགེ་བཤེས་ཀྱི་ཊཱིཀྐར། བརྟུལ་པ་ནི་བསྡུས་པ་
སྟེ༑ ༑ལུས་ངག་གི་འཇུག་པ་གཅིག་ཏུ་ངེས་པར་བྱས་པའོ། །ཞུགས་པ་ནི་དེ་ལྟར་
ངེས་པར་བྱས་པ་དེ་ཉིད་ལས་མི་འདའ་བར་ཞུགས་པའོ། །དེའང་ནང་པ་ལ་གྲགས་
པ་ནི་ཚུལ་ཁྲིམས་དང༌། ཕྱི་རོལ་པ་ལ་གྲགས་པ་ནི་བརྟུལ་ཞུགས་ཞེས་པའོ། །ཞེས་



༡༤༦
གསུངས་པས། སྒྲ་བཤད་དེ་ལྟར་བྱས་ཆོག་ཀྱང་། ཚུལ་ཁྲིམས་བརྟུལ་ཞུགས་ཞེས་
པ་ཕྱི་ནང་གཉིས་ལ་སོ་སོར་སྦྱར་བ་དཔྱད་དགོས་ཏེ། དཔུང་བཟང་གི་རྒྱུད་ལས།
དེ་ཡི་བརྟུལ་ཞུགས་དང་པོར་ངས་བཤད་དོ། །ཞེས་དང་། དེ་བཞིན་ཕྱག་བཅས་
བཟླས་དང་བརྟུལ་ཞུགས་ཀྱི། །ཞེས་པ་ལྟ་བུ་ཚུལ་ཁྲིམས་ཀྱང་བརྟུལ་ཞུགས་སུ་བསྡུས་
ནས་གསུངས་པ་དང་། མིག་རྣམ་པར་སྦྱོང་བའི་གཟུངས་ལས། ཚུལ་ཁྲིམས་ཀྱི་
བདེན་པ་དང་། བརྟུལ་ཞུགས་ཀྱི་བདེན་པ་དང་།ཞེས་སོ་སོར་གསུངས་པ་དང་། བླ་
མ་ལྔ་བཅུ་པར། བརྟུལ་ཞུགས་ཅན་གྱིས་ཀུན་བྱ་སྟེ། །ཞེས་པ་ལྟ་བུ་ནང་པའི་གཞུང་
ལས་བརྟུལ་ཞུགས་ཀྱི་སྒྲས་བསྟན་པ་མཐའ་ཡས་ཤིང༌། ཕྱི་རོལ་པའི་གཞུང་མཛོད་
འགྲེལ་དུ་དྲངས་པ་ལས། གང་དག་སྐྱེས་བུ་གང་ཟག་གང་ཞིག་བ་ལང་གི་ཚུལ་ཁྲིམས་
དང་༑ ༑རི་དྭགས་ཀྱི་ཚུལ་ཁྲིམས་དང༌། བྱ་གག་གི་ཚུལ་ཁྲིམས་ཡང་དག་པར་
བླངས་ཏེ་གནས་པ་དེ་ནི། ཞེས་པ་ལྟ་བུ་ཚུལ་ཁྲིམས་ཀྱི་སྒྲས་བཤད་པའང་མང་བས་
བརྡ་འདོགས་ཚུལ་ཕྱི་པ་དང་ནང་པའི་ཁྱད་མིན་ནོ། །འོ་ན་ཚུལ་ཁྲིམས་བརྟུལ་བཞུགས་
ཞེས་གཉིས་ཀ་སྨོས་པ་ཅི་ཡིན་ཞེ་ན། ཚུལ་ཁྲིམས་ནི་སྒོ་གསུམ་གྱི་ཉེས་སྤྱོད་སྡོམ་
པས་སྤྱི་ཡིན་ལ། བརྟུལ་ཞུགས་ནི་དེ་དང་མཐུན་པར་འཇུག་མཐུན་པར་འཇུག་པ་
ལུས་ངག་གི་ཀུན་སྤྱོད་ལ་གཙོ་བོར་བྱེད་པས་བྱེ་བྲག་ལྟ་བུ་ཡིན་ཏེ། དཔེར་ན་ཚུལ་
ཁྲིམས་བརྟུལ་ཞུགས་མཆོག་འཛིན་གྱི་ལྟ་བ་ཞེས་པའི་ཚུལ་ཁྲིམས་དེ་ལུས་ངག་ཡིད་
གསུམ་གའི་སྒོ་ནས་ལྟ་བ་ངན་པའི་རྗེས་སུ་སློབ་པའི་བསམ་སྦྱོར་གཉིས་ཀ་དང་།
བརྟུལ་ཞུགས་གཙོ་བོར་ལུས་ངག་གི་ཀུན་སྤྱོད་དང་ཆ་ལུགས་སོགས་ལ་བཞག་པ་བཞིན་
ཡིན་པའི་ཕྱིར། ཀུན་བཏུས་དར་ཊཱིཀ་ལས། ལྟ་ངན་གྱིས་ཀུན་ནས་བསླང་པའི་
ཚུལ་ཁྲིམས་དང་། ཐ་མལ་པའི་སྤྱོད་པ་སྤངས་ནས་གཡང་གཞི་འཆང་བ་སོགས་
ལུས་ངག་གི་འཇུག་པ་ངེས་པར་བྱེད་པའི་བརྟུལ་ཞུགས། ཞེས་སོ། །དཀའ་ཐུབ་



༡༤༧
ཚིམ་པར་མ་བྱས་ཀུན་ལ་ཞིབ་ཏུ་སྦྱངས། །
ཚུལ་འདི་བསམས་ཤིང་མདུན་མ་ལེགས་ནས་གདའ། །
བཀའ་དྲིན་ཆེ་འོ་རྗེ་བཙུན་མཁྱེན་པའི་གཏེར། །
ཞེས་གསུངས། །འདིའི་དོན་ལ། གཞུང་དོན་ནི། དང་པོ་ཐོས་པ་རྣམ་དག་གལ་ཆེ་
ཚུལ་དེ་དག་ལ་ངེས་ཤེས་འདྲོངས་པ་དེ་ཉིད་ཀྱི་ཕྱིར་ན། སྙེ་ཐང་བདེ་བ་ཅན་དུ་བྱོན་
ནས་རིན་པོ་ཆེ་བཀྲ་ཤིས་སེང་གེ་དང་དགེ་སྐོངས་པ་གཉིས་ལ་ཆོས་འབྲེལ་རེ་གསན་
ཞིང་གཙོ་བོར་སློབ་དཔོན་ཡོན་ཏན་རྒྱ་མཚོ་དང་སློབ་དཔོན་ཨུ་རྒྱན་པ་གཉིས་ལ་བརྟེན་
ནས་རྒྱལ་བ་མི་ཕམ་ཆོས་རྗེའི་གཞུང་བྱམས་ཆོས་སྡེ་ལྔའི་ནང་ནས་དང་པོར་མངོན་
རྟོགས་རྒྱན་འགྲེལ་པ་དོན་གསལ་དང་བཅས་པ་འཛིན་ཆོས་སུ་སྩལ་བ་ལ་སྦྱངས་པས།
ཞག་བཅོ་བརྒྱད་ཙམ་གྱིས་གཞུང་གི་ཚིག་མཐའ་དག་ཤིན་ཏུ་བྱང་བར་ཐུགས་སུ་ཆུད།
འཇམ་སྐྱའི་ཊིཀྐ་དང་སྦྱར་བ་གསན་པས་རིང་པོ་མ་ལོན་པར་ཕར་ཕྱིན་གྱི་ཚིག་དོན་
ལ་ཤིན་ཏུ་མཁས་པར་གྱུར་པས་བླ་མ་དང་གྲོགས་བློ་ལྡན་མཐའ་དག་གིས་ངོ་མཚར་
གྱི་གནས་སུ་འཛིན་པར་གྱུར་ལ། མདོ་སྡེ་རྒྱན་ནི། མདོ་སྨད་དུ་བཞུགས་དུས་ནས་
ཆོས་ཀྱི་རྗེ་དོན་གྲུབ་རིན་ཆེན་ལས་གསན་ནས་ཚིག་དང་དོན་ཐུགས་སུ་ཆུད་པས་བཤད་
པའང་མཛད་ཀྱང་། །སླར་ཡང་བདེ་བ་ཅན་པ་བླ་མ་འཇམ་དབྱངས་རིན་ཆེན་པ་
བོད་ན་བྱམས་ཆོས་ལ་ཤིན་ཏུ་མཁས་པར་བྱེད་པས། དེ་ཉིད་ལ་བརྟེན་ནས་མདོ་
སྡེ་རྒྱུན་དང་འབྱེད་རྣམ་གཉིས། རྒྱུད་བླ་མ་སྟེ། བྱམས་ཆོས་ཕྱི་མ་བཞི་ལ་སྦྱངས་
ནས་ཚིག་དོན་མ་ལུས་པ་ཐུགས་སུ་ཆུད་པར་མཛད་དེ། ལོ་གཉིས་ཀྱི་ནང་དུ་བྱམས་
ཆོས་ལྔ་ཀ་དང་ཁྱད་པར་ཕར་ཕྱིན་ལ་ཤིན་ཏུ་མཁས་པར་གྱུར་ཏོ། །དེ་ཙམ་གྱིས་
ཀྱང་ཐུགས་མ་ཚིམ་པར། ཉང་སྟོད་རྩེ་ཆེན་དུ་མཁས་པའི་དབང་པོ་ཉ་དབོན་ཀུན་
དགའ་དཔལ་བའི་སྤྱན་སྔར་བྱོན་ནས་ཕར་ཕྱིན་གྱི་གཟབ་བཤད་མདོ་རྒྱན་སྦྱར་བ་
༡。་



༡༤༨
དང་མ་སྦྱར་བའི་འགྲེལ་པ་ཉེར་གཅིག་ལ་སོ་སོའི་བཞེད་པ་དགག་སྒྲུབ་དང་བཅས་
པ་ཚར་གཅིག་གསན་པས་བླ་མ་འདི་བློ་རྣོ་ཞིང་བརྡ་སྤྲོད་ཚུལ་ཕུན་སུམ་ཚོགས་པས་
ཐུགས་ཤིན་ཏུ་རངས་པར་གྱུར། ད་དུང་དེ་ཙམ་གྱིས་ཀྱང་མ་ཆོག་པར་ཕྱིས་སུ་བོ་
དོང་ཨེར་བྱོན་ནས་རྗེ་བཙུན་རེད་མདའ་བ་ཆེན་པོ་ལ་ཡང་ཕར་ཕྱིན་གྱི་བཤད་པ་རྒྱས་
པར་གསན་ནས་གསང་ཕུ་སོགས་མཁས་པ་བརྒྱ་ཕྲག་འདུས་པའི་དབུས་སུ་ཕར་ཕྱིན་
གྱི་གྲྭ་སྐོར་མང་དུ་མཛད་ཅིང་། །རྗེས་སུ་ཚལ་གུང་ཐང་དུ་རྒྱལ་བའི་བཀའ་བོད་དུ་
འགྱུར་རོ་ཅོག་ཞིབ་ཏུ་གཟིགས་ནས་ལེགས་བཤད་གསེར་གྱི་ཕྲེང་བ་ལྗགས་རྩོམ་གནང་
ཞིང་དེ་ཡང་རྗེ་ཉིད་ཀྱི་བཀའ་ལས་ཀྱང་། །ཟབ་བརླིང་དོན་བཟང་བདུན་ཅུའི་རིན་
ཆེན་ཕྲེང་། །སྡེབས་ལེགས་ཚིག་གི་སྲད་བུ་ལ་བརྒྱུས་ཤིང་། །ལུང་རིག་གཟི་
འོད་བརྒྱ་ཡིས་བསྟར་བ་ཡི། །བློ་གསལ་མགྲིན་པའི་རྒྱུན་གཅིག་བདག་གིས་སྤེལ།
ཞེས་དང༌། །སྤྱི་དོན་རིགས་པས་ལེགས་པར་མཐའ་བཅད་ཅིང་། །ཚིག་དོན་རྣོ་
ཞིང་གསལ་ལ་རབ་ཏུ་འདྲིལ། །དེ་ཡང་ཡིད་ཆེས་གཞུང་དང་མི་འགལ་བར། །གྲུབ་
པ་འདི་ནི་འདི་ཡི་ཁྱད་པར་རོ། །བརྗོད་བྱ་ལུང་རིགས་སྟོབས་ལས་འོངས་པའི་ཕྱིར།
རང་བཟོའི་འཁྲུལ་པས་ཅུང་ཟད་གོས་པ་མེད། །རྗོད་བྱེད་ཚིག་རྒྱན་གཞུང་དང་མི་
འགལ་ཕྱིར། །རྨོངས་ཚིག་གྲོང་པའི་སྐྱོན་གྱིས་གོས་པ་མེད། །དེ་ལྟར་རྗོད་བྱེད་
བསྒྲིགས་ལེགས་བརྗོད་བྱའི་དོན། །འཕགས་དང་མཁས་པའི་གཞུང་མང་དུ་མ་དང་།
འབྲེལ་བར་བཤད་པས་བློ་གསལ་ཡིད་འཕྲོག་འདི། །ཁོ་བོའི་བློ་གྲོས་མིན་པ་གཞན་
སུ་ཞིག། །ཅེས་དང་། །འཇིག་རྟེན་མེས་པོས་འཇིག་རྟེན་མ་ལུས་པ། །རང་གི་
འདོད་པས་རང་དགར་བྱེད་པ་བརྫུན། །འདི་ཉིད་བདེན་ན་འདི་ལ་འགྲན་བཟོད་པའི།
རྣམ་བཤད་འདི་འདྲའི་རྣམ་འགྲེལ་མེད་པ་ཅི། །ཞེས་གསུངས། །དེས་ན་སྐད་གཉིས་
སྨྲ་བ་སྟག་ཚང་ཤེས་རབ་རིན་ཆེན་གྱིས་ཀྱང་། །ཁྱོད་བློའི་ཉི་མས་གཞོན་ནུའི་དུས་



༡༤༩
ཉིད་ནས། །མདོ་དང་རྒྱུན་གྱི་པད་ཚལ་རྒྱས་མཐོང་ནས། །བདག་བློ་ཁེངས་པའི་
ཀུ་མུད་ལྷག་པར་ཟུམ། །ཟབ་ཡངས་མཁྱེན་པའི་གཏེར་ལ་གསོལ་བ་འདེབས། །ཞེས་
བསྟོད་པ་མཛད་ལ། མདོ་ཉིད་ལས་ཀྱང་། །རྒྱལ་བ་འདས་དང་མ་བྱོན་ད་ལྟར་
གང་བཞུགས་པ། །ཀུན་ལམ་ཕ་རོལ་ཕྱིན་པ་འདི་ཡིན་གཞན་མ་ཡིན། །ཞེས་དང་།
ཀུན་དགའ་བོ། ཁྱོད་ཀྱིས་ངའི་ཆོས་ཀྱི་ཕུང་པོ་གཞན་ཐམས་ཅད་ཆུད་ཟོས་པར་བྱས་
ཀྱང་ངས་དེ་ཙམ་གྱི་ཉེས་པར་མི་རྩི་ཡི། །ཤེས་རབ་ཀྱི་ཕ་རོན་ཏུ་ཕྱིན་པ་འདི་ལས་
ཚིག་གཅིག་གམ། ཡི་གེ་གཅིག་ཆུད་གཟན་ཏམ་ཉམས་པར་བྱས་ན། ཁྱོད་ཀྱིས་
ང་ལ་བཀུར་སྟིར་མ་བྱས་བླ་མར་མ་བྱས་རིམ་གྲོ་མ་བྱས་ཞེས་སོགས། །ཤིན་ཏུ་གཅེས་
པར་གདམས་པའི་རྒྱལ་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་དགའ་ལྡན་དུ་
རྗེ་བཙུན་བྱམས་པས་གསལ་བར་མཛད། །འཕགས་ཡུལ་དུ་ཀླུ་སྒྲུབ་དང་ཐོགས་མེད་
ཀྱིས་གསལ་བར་མཛད། བོད་ཡུལ་དུ་བསྟན་པ་སྔ་དར་ལ་ཞི་བ་འཚོ་ཡབ་སྲས་དང་།
ཕྱི་དར་ན། ཇོ་བོ་རྗེ་ལྷ་གཅིག་ཡབ་སྲས་དང༌། རྔོག་ཁུ་དབོན་གྱིས་གསལ་བར་
མཛད༑ ༑དེ་རྣམས་ཀྱི་བཤད་སྲོལ་ཐམས་ཅད་གཅིག་ཏུ་བསྡུས་པ་ལེགས་བཤད་
གསེར་གྱི་ཕྲེང་བ། །མངོན་རྟོགས་ཉམས་སུ་ལེན་པའི་རིམ་པ་བྱང་ཆུབ་ལམ་རིམ་
ཆེ་ཆུང་། དེ་ལ་བརྟེན་ནས་རྗེས་འབྲང་མཁས་པའི་དབང་པོ་པད་དཀར་འདབ་མ་
སྟོང་ལྡན་ཚར་དུ་དངར་བ་ལྟ་བུས་ད་ལྟའི་བར་དུ་རྒྱལ་བའི་ལམ་བཟང་པོ་ཚང་ལ་
མ་ནོར་བ་འཇིག་རྟེན་འདི་ན་གསལ་བར་མཛད་དོ། ལྷ་ཡི་ལམ་ནས་ཉི་ཟླ་འཛིན་
མར་མ་ལྷུང་ཞིང་། །རི་ཡི་དབང་པོ་ཆུ་གཏེར་སྨད་གཡོགས་མ་གྲོལ་བ། དེ་སྲིད་
འདི་ན་ཡུམ་དོན་དོན་གཉེར་སྐལ་ལྡན་གྱི། །རེ་བ་སྐོང་བའི་དབང་གི་རྒྱལ་པོར་འདི་
གནས་ཤོག །ཅེས་གསུངས་པའི་སྨོན་ཚིག་ལེགས་པར་གྲུབ་པ་འདི་ལགས་པས།
བཀའ་དགོངས་འགྲེལ་དང་བཅས་པ་ལ་ཐོས་བསམ་གྱི་འཇུག་པ་དོར་ནས་བླ་མའི་



༡༥ 0
མན་ངག་གིས་རིག་པ་གཅེར་བུར་ངོ་སྤྲད་པས་འབད་མེད་དུ་གྲོལ་བར་སྨྲ་བའི་དགའ་
རབ་དབང་ཕྱུག་གི་འཁོར་རྣམས་ཡིད་ཁོང་དུ་ཆུད་པར་གྱིས་ལ་མི་སྨྲ་བའི་བརྟུལ་
ཞུགས་ལ་གནས་པར་གྱིས་ཤིག །དེ་ལྟར་མི་ཕམ་ཆོས་རྗེའི་གཞུང་ལ་སྦྱངས་ནས་
འཛམ་བུ་གླིང་འདི་ན་མཁས་པ་འདི་དག་བཞུགས་པའི་གླིང་འདི་ཡང་དམ་པ་རྣམས་
ཀྱི་ཡིད་དུ་འོང་ཞིང་མཆོད་པའི་གནས་སུ་འགྱུར་བས་རྒྱན་དུ་གྱུར་པ་ཀླུ་སྒྲུབ་ཨཱརྱ་
དེ་ཝ། །ཐོགས་མེད་དབྱིག་གཉེན། ཕྱོགས་གླང་ཆོས་གྲགས་ཏེ་རྒྱུན་དྲུག་ཡོན་ཏན་
འོད་དང་ཤཱཀྱ་འོད་ཏེ། །མཆོག་གཉིས་ཞེས་གྲགས་པ་རྗེས་འབྲང་དང་བཅས་པའི་
གཞུང་ལ་ཇི་ལྟར་སྦྱངས་ཞེ་ན། ཀླུ་སྒྲུབ་ཡབ་སྲས་དང་། །ཕྱོགས་གླང་ཡབ་སྲས་
ཀྱིས་གཞུང་ལ་སྦྱངས་ཚུལ་འོག་ཏུ་སྟོན་པས། ཐོགས་མེད་སྐུ་མཆེད་ཀྱི་གཞུང་ལ་
སྦྱངས་ཚུལ་ནི། སྣར་ཐང་དུ་ལོ་ཙྪ་བ་དོན་བཟང་རིན་པོ་ཆེར། །མངོན་པ་མཛོད་
བསམ་བཟང་གི་ཊིཀྐའི་སྟེང་ནས་ཚར་གཅིག་གསན་ཀྱང་ཧ་ཅང་ཐུགས་ཁེངས་པ་
མ་བྱུང་བས། །ཉ་དབོན་ཀུན་དགའ་དཔལ་བ་རིན་པོ་ཆེར་མངོན་པ་དོན་གཉེར་ཆེན་
པོས་ཞུས་པས། ངེད་ཀྱི་སློབ་མ་རེད་མདའ་བ་གཞོན་ནུ་བློ་གྲོས་འདི་མངོན་པ་གོང་
འོག་ཐམས་ཅད་ལ་ཤིན་ཏུ་མཁས་པར་ཡོད་པས་འདི་ལ་ཉན་ན་ལེགས་གསུང་བ་ལྟར།
ཉང་སྟོད་རྩེ་ཆེན་དུ་སྐུ་ཚེ་སྔ་མ་མང་པོ་ནས་དཔོན་སློབ་སྨོན་ལམ་མཐུན་པ་དཔལ་ལྡན་
ས་སྐྱ་པའི་པཎྜི་ཏ་ཆེན་པོ་རེད་མདའ་བ་གཞོན་ནུ་བློ་གྲོས་ཀྱི་ཞབས་རྡུལ་སྤྱི་བོའི་རྒྱུན་
དུ་བཀོད་ནས་མངོན་པའི་སྡེ་སྣོད་མ་ལུས་པའི་ཆུ་ཀླུང་གཅིག་ཏུ་འཁྱིལ་བ། །འབུམ་
སྡེ་དགུ་བཅུ་གོ་དགུ་ཐུགས་ལ་མངའ་ཞིང་བརྒྱད་སྟོང་པ་ལ་རྒྱུན་དུ་ཞལ་འདོན་མཛད་
པ་སློབ་དཔོན་ཆེན་པོ་དབྱིག་གཉེན་གྱི་ཐུགས་བཅུད། །མངོན་པ་མཛོད་རྩ་བ་གནས་
བརྒྱད་ཀྱིས་ཤེས་བྱ་གཞི་ལྔ་ཁ་ཆེ་བྱེ་བྲག་སྨྲ་བ་ལྟར་འཆད་ཅིང་། །དེའི་རང་འགྲེལ་
ན་མདོ་སྡེ་པ་ལྟར་བཤད་ནས་གནས་དགུ་པས་གང་ཟག་གི་བདག་མེད་གཙོ་བོར་གཏན་



༡༥༡
ལ་འབེབས་པ་ཐོག་མར་མཛུབ་ཁྲིད་དང་དེ་ནས་ཆོས་འཆད་ཉན་གྱི་ལུགས་སུ་མཛད་
དེ་གསན་པས། །གཞུང་གི་ཚིག་རིས་ཙམ་ལ་བརྟེན་པ་མ་ཡིན་པར་བསྟན་བཅོས་
ཀྱི་ལུས་ཡོངས་སུ་རྫོགས་པའི་དོན་གྱི་ཁོག་ལེགས་པར་བསྒྲིགས་ནས་འགང་འཆུན་
པའི་གོ་བ་བོགས་ཆོད་དུ་སྟེར་ནུས་པ་ཞིག་འདུག་པས་དད་པ་ཆེན་པོ་འཁྲུངས། །གང་
གསུངས་ཐམས་ཅད་ལན་རེ་ཁོ་ནས་ཚིག་དོན་ལྷག་མ་མེད་པར་ཐུགས་སུ་ཆུད། དཀའ་
བའི་གནད་རྣམས་ལ་དྲི་གཏུགས་ལེགས་པར་མཛད་པས། རྗེ་བཙུན་ཡང་ཐུགས་
ཤིན་ཏུ་ཕྲོགས་པར་གྱུར་ཏེ། །ཁྱོད་ལ་མཛུབ་ཁྲིད་བྱེད་པ་ལ་ལེགས་པར་བསྒྲིམ་དགོས་
པ་འདུག་གསུང་། འཕགས་པ་ཐོགས་མེད་ཀྱི་གཞུང་ས་ཡི་དངོས་གཞི། གཞི་བསྡུ་
བ༑ ༑རྣམ་གྲངས་བསྡུ་བ། རྣམ་པར་བཤད་པའི་སྒོ་བསྡུ་བ། རྣམ་པར་གཏན་ལ་
དབབ་པ་བསྡུ་བ་སྟེ་ས་སྡེ་ལྔས་ཐེག་པ་གསུམ་གྱི་གཞི་ལམ་འབྲས་གསུམ་རྒྱ་ཆེར་གཏན་
ལ་འབེབས་ཤིང་། དེ་ལས་བསྡུས་པ། ཐེག་པ་ཆེན་པོ་བསྡུས་པས་ཐེག་ཆེན་དང་།
མངོན་པ་ཀུན་ལས་བཏུས་པས་ཐེག་པ་ཆེ་ཆུང་ཐུན་མོང་བའི་སྐོར་གཏན་ལ་འབེབས་
པས༑ ༑རྒྱལ་བས་ལེགས་པར་བཤད་པ་ཇི་སྙེད་པ་ཐམས་ཅད་ཤེས་པ་ལ་ཚད་མའི་
སྐྱེས་བུའི་གསུང་འདི་དག་ལ་སྦྱངས་དགོས་པར་གཟིགས་ནས། གནས་སྔ་རིག་པའི་
པཎྜི་ཏ་ལོ་ཆེན་བྱང་ཆུབ་རྩེ་མོས་དབུས་ཀྱི་པོ་ཏ་ལར་མངོན་པོ་ཀུན་ལས་བཏུས་གསུང་
བ་འདུག་ཟེར་བ་གསན་ནས་རྩེ་ཆེན་ནས་པོ་ཏ་ལར་བྱོན་ཀྱང་། །ཧ་ཅང་སྐུ་ན་བགྲེས་
པས་འདོད་པ་མ་གྲུབ་པས། ས་སྐྱར་རེད་མདའ་བ་ལ་ཀུན་བཏུས་གསན་བཞེས་གནང་
ནས༑ ༑ལམ་ཞོར་ལ་གནས་རྙིང་དུ་དོན་གཉེར་བ་མང་པོ་ལ་ཀུན་བཏུས་རྩལ་བཤད་
ཚར་གཅིག་མཛད། །ཚིག་དོན་མཐའ་དག་ཐུགས་ལ་གསལ་ཡང་། རིག་པ་དཔེ་
ཆ་ལས་བསླབས་ཤིང་། བླ་མའི་དྲུང་ནས་མ་ཡིན་པ། འཕྱོན་མའི་བུད་མེད་སྦྲུམ་
མ་བཞིན། ཚོགས་ཀྱི་ནང་ལ་མཛེས་མ་ཡིན། །ཞེས་པ་ལྟར་དགོངས་ནས་ས་སྦྱར་



༡༥༣
ཕེབས་ནས་རྗེ་བཙུན་ཀུ་མཱ་རའི་ཞལ་གྱི་བུམ་བཟང་ལས་འོངས་བའི་ལེགས་བཤད་།
བཤད་གཞིར་མངོན་པ་ཀུན་ལས་བཏུས་བཟུང་ནས། ས་སྡེ་ལྔ་། སྡོམས་རྣམ་པ་
གཉིས༑ ༑པྲ་ཀ་ར་ཎ་སྡེ་བརྒྱད་ཀྱི་དཀའ་གནད་ཐམས་ཅད་མྱོང་བ་ལ་བསྐོར་བའི་
གཟབས་བཤད་ཀྱི་བདུད་རྩི་ཟླ་བ་བཅུ་གཅིག་གི་བར་ངོམས་པ་མེད་པར་གསོལ། སླར་
ཡང་ངམ་རིང་དུ་རེད་མདའ་བས་མཛད་པའི་ཊིཀ་ཆེན་ཐུགས་འཛིན་གནང་ཞིང་རྒྱས་
པར་གསན་པས་ཐེག་པ་ཆེ་ཆུང་གི་སྡེ་སྣོད་གོང་འོག་མ་ལུས་པའི་དོན་མདོ་དགོངས་
འགྲེལ་གྱི་རྗེས་སུ་འབྲངས་ནས་འཕགས་པ་ཐོགས་མེད་ཉིད་ཀྱིས་ཇི་ལྟར་གཟིགས་
པ་དེ་ལྟར་ཐུགས་སུ་ཆུད་པར་གྱུར་ཏོ། ཡིད་དང་ཀུན་གཞིའི་རྩ་འགྲེལ་ཡང་མཛད།
ཕྱིས་སུ་ཡར་ཀླུངས་རྣམ་རྒྱལ་དུ་རྩེ་ཚོགས་པའི་མཁན་པོ་ཚུལ་ཁྲིམས་རིན་ཆེན་གྱིས་
མཁན་པོ་དང་། ཤེས་རབ་མགོན་པོ་ནས་ལས་སློབ་མཛད་ནས་གྲངས་ཚང་བའི་དགེ་
འདུན་གྱི་དབུས་སུ་བསྙེན་པར་རྫོགས་ནས་བཅས་མཚམས་ཕྲ་མོ་རྣམས་ཀྱང་ཕྱག་
ལན་དུ་ཐེབས་པར་མཛད་དོ། །སློབ་དཔོན་ཆེན་པོ་ཡོན་ཏན་འོད་ཀྱི་གཞུང་།
འདུལ་བ་ལུང་སྡེ་བཞི་པོ་ཐམས་ཅད་ཀྱི་བརྗོད་བྱ་གཞི་བཅུ་བདུན་ནམ། སྡོམ་པ་མ་
ཐོབ་པ་ཐོབ་པར་བྱེད་པ། ཐོབ་པ་མི་ཉམས་པར་སྲུང་བ། ཉམས་ན་ཕྱིར་བཅོས་
ཚུལ་རྣམས་སུ་བསྡུས་ནས་གཏན་ལ་འབེབས་པ་མདོ་རྩ་བ། སློབ་དཔོན་ཆོས་བཤེས་
ཀྱི་གཞུང་འདུལ་བ་མདོའི་རྒྱ་ཆེར་འགྲེལ། ཤཱཀྱ་འོད་ཀྱི་གཞུང་སུམ་བརྒྱ་པ། འོད་
ལྡན་རྣམས་ལ་ཞིབ་པར་མ་སྦྱངས་ན། ཡོན་ཏན་ཐམས་ཅད་ཀྱི་གཞི་མ་ཚུལ་ཁྲིམས་
ལེན་ཚུལ། སྲུང་ཚུལ། སྡོམ་པ་འབོགས་ཚུལ་ཕྱིར་བཅོས་ཚུལ་རྣམས་མི་ཤེས་ལ།
དེ་མ་ཤེས་ན་ཏིང་ངེ་འཛིན་དང་ཤེས་རབ་ཀྱི་བསླབ་པས་བསྡུས་པའི་ཡོན་ཏན་གང་
ཡང་སྐྱེ་བའི་གནས་མེད་པས། བསྟན་པ་སྤྱི་དང་མཐུན་པའི་རྒྱུད་འདུལ་ལུགས་ཞིག་
བྱེད་ཕྱིན་རང་གིས་བླངས་པའི་སྡོམ་ཁྲིམས་དག་པ་གཞིར་བཟུང་ནས་ཡོན་ཏན་གོང་



༡༥༣
མ་ལ་འབད་དགོས་པར་དགོངས་ནས། ཆོས་གྲྭ་ཆེན་པོ་སྐྱོར་མོ་ལུང་དུ་ཕེབས་ཏེ།
སྔོན་གྱི་འདུལ་འཛིན་གསེར་རིའི་ཕྲེང་བའི་དབུས་ན་མངོན་པར་མཐོ་བ་དགེ་བའི་
བཤེས་གཉེན་ཐག་མ་པའི་བུ་ཆེན། སྤལ་ཏི་དགྲ་བཅོམ་པའི་བཤད་རྒྱུད་འཛིན་པ་
གཞུང་ལུགས་སྤྱི་དང་ཁྱད་པར་འདུལ་བ་ལ་ཤིན་ཏུ་མཁས་པ་དཀའ་གཞི་པ་བློ་གསལ་
ཞེས་གྲགས་པ་གུས་པས་བསྟེན་ནས། མདོ་རྩ་བ་རྒྱ་ཆེར་འགྲེལ་དང་བཅས་པ་དང་།
གཞན་ཡང་། སུམ་བརྒྱ་པ་དང་འོད་ལྡན་སོགས་ཁོང་ལ་མངའ་པའི་འདུལ་བའི་བཤད་
སྲོལ་ཐམས་ཅད་བུམ་པ་གང་བྱོའི་ཚུལ་དུ་གསན། དེའི་སྐབས་རྒྱ་ཆེར་འགྲེལ་
གྱི་ཤོག་ལྡེབས་བཅུ་བདུན་རེ་ཉིན་རེ་བཞིན་ཟུངས་ལ་བཟུང་ནས་རྫོགས་པར་མཛད་
དེ་ཚུལ་ཁྲིམས་དག་པར་བསྲུངས་པས་ཏིང་ངེ་འཛིན་རྩོལ་མེད་དུ་འཁྲུངས་ཏེ། ཚོགས་
སུ་མདོ་གསུངས་པའི་ཚེ་སྟོང་ཉིད་བཞི་བསྐོར་ཕུང་ཁམས་སྐྱེ་མཆེད་རྟེན་འབྲེལ་བཅུ་
གཉིས༑ ༑བདེན་བཞི་ལ་སྦྱར་བའི་དོན་རིགས་པས་དཔྱད་ཅིང་དོན་ལ་མཉམ་པར་
བཞག་པས། ཞི་གནས་ཀྱི་གསོ་སྦྱོང་ཞི་ལྷག་ཟུང་འབྲེལ་གྱི་ཏིང་ངེ་འཛིན་བརྟན་པོ་
ལ་དགེ་འདུན་རྣམས་ཚོགས་གྲོལ་དུས་ཀྱང་མཉམ་པར་འཇོག་ནུས་པ་འཁྲུངས། དེ་
ལྟར་རྒྱལ་བ་མ་ཕམ་པ་དང་འཛམ་གླིང་མཛེས་པའི་རྒྱན་དྲུག་དང་མཆོག་གཉིས་ཞེས་
སྙན་གྲགས་ཀྱི་དབྱར་རྔས་ཕྱོགས་ཀྱི་འཁོར་ལོ་འགེངས་པ་དེ་རྣམས་ཀྱིས་རྒྱལ་བའི་
དགོངས་པ་འགྲེལ་པའི་གཞུང་། ཆོས་སྐྱོབ་ཀྱི་ཡོན་ཏན་གཉིས་དང་ལྡན་པ་ལ། སོ་
སོའི་བཤད་སྲོལ་མངའ་བའི་བླ་མ་ཚད་ལྡན་བསྟེན་ནས་ཚིག་དང་དོན་ཕྱོགས་རེ་བ་
དང་རགས་པ་རེས་ཚིམ་པར་མ་བྱས་པར་ཚིག་དོན་ཀུན་ལ་ཞིབ་པར་སྦྱངས་སོ། དེ་
ལྟར་སྦྱངས་ནས་འཁོར་བའི་རྒྱུ་འབྲས་དང་། མྱ་ངན་ལས་འདས་པའི་རྒྱུ་འབྲས་
རྣམས་མ་འདྲེས་པར་ཤེས་པའི་ཐོས་བྱུང་གི་ཤེས་རབ་དྲི་མ་མེད་པ་སྒྲོན་མེ་གསལ་
བ་ལྟ་བུ་རྙེད་པས། གཞུང་ལུགས་དེ་དག་ལ་སྦྱངས་ཚུལ་འདི་བསམས་པ་ན། བོད་



༡༥༤
ནང་མན་ངག་ཏུ་གྲགས་པ་ཅན་བོན་དང་མུ་སྟེགས་ཀྱི་ཆོས་ལ་མགོ་བོ་འཁོར་བ་རྣམས་
ལ་སྙིང་རེ་རྗེ་ཞིང་། རང་ཉིད་གཏན་དུ་བདེ་བའི་ལམ་སྣ་རྙེད་པས་མདུན་མ་ལེགས་
འདུག༑ ༑འདི་ཡང་སྔར་ལྟར་རྗེ་བཙུན་མཁྱེན་པའི་གཏེར་གྱི་བཀའ་དྲིན་ཡིན་པས་
བཀའ་དྲིན་ཆེའོ་ཞེས་སྒྲུབ་པའི་མཆོད་པར་འབུལ་བའོ། །གཉིས་པ་བྱེ་བྲག་ཏུ་སྦྱངས་
ཚུལ་ལ་གཉིས་ཡོད་པའི་དང་པོ་ཚད་མ་ལ་སྦྱངས་ཚུལ་ནི། རྩ་བ་ལས། །
ཁྱད་པར་ཚུ་རོལ་མཐོང་བས་དངོས་པོ་ཡི། །
དེ་ཉིད་གཏན་ལ་འབེབས་པའི་སྒོ་གཅིག་པུ། །
ཡང་དག་རིགས་པའི་གཞུང་གི་དཀའ་གནས་ལ། །
འབད་པ་དུ་མས་ཡང་ནས་ཡང་དུ་སྦྱངས། །
ཚུལ་འདི་བསམས་ཤིང་མདུན་མ་ལེགས་ནས་གདའ། །
བཀའ་དྲིན་ཆེ་འོ་རྗེ་བཙུན་མཁྱེན་པའི་གཏེར། །
ཞེས་པས་འཆད། དོན་ནི། རྒྱན་དྲུག་གི་གཞུང་རྣམས་ཀྱི་ནང་ནས་ཁྱད་པར་དུ་
ཚུ་རོལ་མཐོང་བ་སྟེ། འཇིག་རྟེན་ན་ཡོངས་སུ་གྲགས་པའི་དོན་རང་གིས་མངོན་
སུམ་དུ་མཐོང་བ་ཙམ་ལ་ཞེན་ཅིང་ཡིད་རྟོན་པའི་སོ་སྐྱེ་རྣམས་ཀྱིས་ཀྱང་། འཇིག་
རྟེན་པའི་མངོན་སུམ་ཙམ་གྱིས་མི་འགྲུབ་པའི་དོན། དངོས་པོ་སྟེ་བདེན་པ་བཞིའི་
དེ་ཁོ་ན་ཉིད་ཕྲ་བའི་མི་རྟག་པ་དང་། ཁྱབ་པ་འདུ་བྱེད་ཀྱི་སྡུག་བསྔལ་གྱི་ཉེས་དམིགས་
ཕྲ་མོ་དང་། སྟོང་པ་དང་། བདག་མེད་དང་། དེ་དག་མངོན་སུམ་དུ་རྟོགས་པའི་
ལམ་རྣལ་འབྱོར་མངོན་སུམ་དང་ལམ་དེ་ཉིད་ཉམས་སུ་བླངས་པས་ཐོབ་པའི་ཐར་
པ་རྣམས། ཚད་མ་གཉིས་ཅི་རིགས་པས་ཐོག་མར་གཏན་ལ་འབེབས་པའི་རིགས་
པའི་སྒོ་གཅིག་པུ། འཐད་པས་སྒྲུབ་པའི་ཡང་དག་པའི་རིགས་པའི་ལམ་བཟང་པོ་
རྒྱ་ཆེར་གཏན་ལ་འབེབས་པའི་གཞུང་ཚད་མ་རྣམ་འགྲེལ་གྱི་དཀའ་བའི་གནད།



༡༥༥
ལེ་ལོ་སོགས་སྤངས་ཏེ་རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་འཇུག་པར་སྤྲོ་བའི་བརྩོན་
འགྲུས་དང་ལྡན་ཞིང་། སྙིང་སྟོབས་ཤིན་ཏུ་བརྟན་པ་རྡོ་རྗེ་རྒྱལ་མཚན་གྱི་མདོ་ལས་
གསུངས་པ་བཞིན་ཕ་རོལ་མི་མཐུན་པའི་ཕྱོགས་ཉོན་མོངས་སོགས་ཟིལ་གྱིས་གནོན་
པའི་ང་རྒྱལ་གྱི་གདེང་དང་ལྡན་པས་སྐད་ཅིག་ཙམ་ཡང་སྒྱིད་ལུག་དང་ཞུམ་པ་མེད་
པར་བྱ་དཀའ་བའི་སྤྱོད་པ་མཐའ་དག་ལ་སློབ་པར་མཛད་དེ། དེ་ཐམས་ཅད་ཀྱང་
རང་དོན་ཡིད་བྱེད་ཀྱིས་མ་བསླད་པར། སེམས་ཅན་ཐམས་ཅད་འཁོར་བའི་རྒྱ་མཚོ་
ལས་བསྒྲལ་བའི་དོན་འབའ་ཞིག་ཏུ་བྱས་པ་ཡིན་པས། དེའི་བདེན་པོའི་སྟོབས་ཀྱིས་
ཐར་པའི་གླིང་དུ་བགྲོད་པའི་གྲུ་གཟིངས་བསྟན་པ་རིན་པོ་ཆེ་འཕེལ་ཞིང་རྒྱས་པར་སྨོན་
པའོ༑ ༑དེའང་བརྩོན་འགྲུས་ཀྱི་མི་མཐུན་ཕྱོགས་ནི་སྤྱོད་འཇུག་ལས། ལེ་ལོ་ངན་
ལ་ཞེན་པ་དང་། །སྒྱིད་ལུག་བདག་ཉིད་བརྙས་པའོ། །ཞེས་པ་ལྟར་བྱ་བ་ངན་པ་
ལ་ཞེན་ནས་ཡང་དག་པའི་སྒྲུབ་པ་ལ་འཇུག་འདོད་མེད་པ་དང་། དེར་འཇུག་འདོད་
ཀྱང་བདག་ལྟ་བུས་ག་ལ་ནུས་སྙམ་དུ་བདག་ཉིད་བརྙས་ཤིང་སྒྱིད་ལུག་པ་གཉིས་ཡིན་
པས༑ ༑དང་པོའི་གཉེན་པོར་དགེ་བ་ལ་འབད་དགོས་པའི་རྒྱུ་མཚན་སྒོ་དུ་མ་ནས་
བསམས་ཏེ་དེ་ལ་འཇུག་པར་སྤྲོ་བའི་བརྩོན་འགྲུས་བསྐྱེད་དགོས་པར་གསུངས་པ་
རྐང་པ་དང་པོའི་དོན་དང་གཅིག །དེ་བརྩོན་འགྲུས་བསྐྱེད་པའི་ཐབས་སུ་སྟོབས་བཞི་
གསུངས་པའི་ནང་ནས་དང་པོ་མོས་པའི་སྟོབས་ཡིན་ནོ། །རྐང་པ་གཉིས་པའི་སྐབས་
སུ་ཞུམ་ཞིང་སྐྱིད་ལུག་པའི་གཉེན་པོ་བརྟན་པའི་སྟོབས་ཀྱི་སྒོ་ནས་སྒྲུབ་པ་མཐར་འབྱིན་
ཚུལ་གསུངས་པ་ཡིན་ཞིང་། སྟོབས་འདིར་ང་རྒྱལ་གྱི་སྟོབས་ཞེས་ཀྱང་བཤད་དེ།
ཇི་སྐད་དུ་བྱང་ཆུབ་ལམ་རིམ་ཆེན་མོ་ལས། མོས་པའི་སྟོབས་ཀྱིས་བརྩོན་འགྲུས་
མ་སྐྱེས་པ་བསྐྱེད་ཅིང་། སྐྱེས་ཟིན་མི་ལྡོག་པའི་རྒྱུར་བརྟན་པའི་སྟོབས་སམ་ང་རྒྱལ་
གྱི་སྟོབས་བསྒྲུབ་ནས་ཞེས་དང་། བརྟན་པའི་སྟོབས་ནི་གང་ལ་བརྩོན་འགྲུས་བརྩམས་



༡༥༦
པ་དེ་ལས་མི་ལྡོག་པར་མཐར་འབྱིན་པའོ། །ཞེས་དང་། དམ་བཅའ་མཐར་ཕྱིན་
པར་འདོད་པས་ང་རྒྱལ་གསུམ་བསྒོམ་པར་བྱ་སྟེ། ཞེས་གསུངས་སོ། །འདིར་ཕ་
རོལ་གནོན་ཞེས་གསུངས་པ་དང་། སྤྱོད་འཇུག་དང་ལམ་རིམ་གྱི་ང་རྒྱལ་བསྒོམ་
པར་གསུངས་པ་དོན་གཅིག་སྟེ། ང་རྒྱལ་ནི་ཕ་རོལ་ཟིལ་གྱིས་གནོན་པ་ཁེངས་པའི་
རྣམ་པར་འཇུག་ལ། འདིར་ཡང་སྤྱོད་པ་བྱ་དཀའ་བ་ཅི་འདྲ་ཞིག་ཡིན་ཀྱང་བདག་
གིས་ཅིའི་ཕྱིར་མི་ནུས་སྙམ་པ་དང་། སེམས་ཅན་གཞན་གྱིས་མ་ནུས་ཀྱང་བདག་
གིས་ངེས་པར་ནུས་སྙམ་པ་དང༌། ཉོན་མོངས་སོགས་མི་མཐུན་པའི་ཕྱོགས་མཐའ་
དག་ཀྱང་བདག་གིས་ཅིའི་ཕྱིར་དྲུངས་ནས་འབྱིན་མི་ནུས་སྙམ་དུ་རང་གིས་རང་ཉིད་
གཟེངས་བསྟོད་ནས་དཔའ་བསྐྱེད་པ་སྐབས་འདིའི་ཕ་རོལ་གནོན་ཚུལ་དང་ང་རྒྱལ་
སྒོམ་ཚུལ་ཡིན་པའི་ཕྱིར་ཏེ། སྤྱོད་འཇུག་ལས། རྡོ་རྗེ་རྒྱལ་མཚན་ཆོ་ག་ཡིས། བརྩམས་
ནས་ང་རྒྱལ་བསྒོམ་པར་བྱ། །ལས་དང་ཉོན་མོངས་ནུས་པ་སྟེ། །གསུམ་པ་དག་
ལ་ང་རྒྱལ་བྱ། །ཞེས་དང༌། བདག་གིས་ཀུན་ལས་རྒྱལ་བྱ་སྟེ། །བདག་ལས་སུ་
ཡང་རྒྱལ་མི་བྱ། །རྒྱལ་བ་སེང་གེའི་སྲས་བདག་གི །ང་རྒྱལ་འདི་ལ་གནས་པར་
བྱ༑ ༑ཞེས་དང་། ལམ་རིམ་ལས། གཞན་ལ་རེ་བ་བཀག་ནས་རང་གཅིག་པུས་
གོ་བའོ། །དེ་འང་གཞན་གྱིས་རང་ལྟར་བྱ་བར་མི་ནུས་ཀྱི། རང་གིས་ནུས་སོ་སྙམ་
དུ་གདེང་འཆའ། དེ་ལྟར་མཐོང་ནས་སྒྲུབ་པའི་ཚེའང་ཉོན་མོངས་པར་ལ་གཞོམ་
གྱི༑ ༑དེས་ཚུར་ལ་ནམ་ཡང་འཇོམས་མི་ནུས་པར་བྱེད་པའི་བློའི་བརྟན་པ་བསྐྱེད།
ཅེས་སོ། །དེ་ལྟར་རྩ་བའི་ཚིག་གི་བརྟན་པ་ཞེས་པས་ལས་དང་ནུས་པའི་ང་རྒྱལ་
གཉིས་བསྟན། ཕ་རོལ་གནོན་ཞེས་པས་ཉོན་མོངས་ལས་ང་རྒྱལ་བ་བསྟན་པ་ཡིན་
ནོ༑ ༑སྤྱིར་བརྩོན་འགྲུས་བསྐྱེད་ཚུལ་ལ་སྟོབས་བཞི་གསུངས་ཀྱང་། འདིར་མོས་
པ་དང་བརྟན་པའི་སྟོབས་གཉིས་སུ་བསྡུས་ནས་གསུངས་པ་ཡིན་ཏེ། མངོན་རྟོགས་



༡༥༧
རྒྱན་ལས། མ་ཞེན་ཡོངས་སུ་མི་ངལ་དང་། །ཞེས་སྒྲུབ་པ་མི་ཉམས་པ་དང་འཕེལ་
བའི་རྒྱུ་གཉིས་སུ་བསྡུས་ནས་གསུངས་པ་བཞིན་ནོ། །བྲ་སྟི་དགེ་བཤེས་ཀྱི་ཊིཀྐར།
སེམས་ཅན་ཐམས་ཅད་བསྒྲལ་བྱས་པས། །ཞེས་འགྱུར་བཅོས་ནས་གསུང་སྣང་ཡང་།
གོང་དུ། སེམས་ཅན་ཕོངས་པ་བསྐྱབ་པའི་ཕྱིར། །ཞེས་པ་དང་འདྲ་བར་ཀུན་སློང་
གི་ཁྱད་པར་ལ་སྦྱར་ཏེ། བསྒྲལ་དོན་ཞེས་པར་རང་སོར་བཞག་ན་ལེགས་སམ་སྙམ་
མོ༑ ༑གསུམ་པ་ཏིང་ངེ་འཛིན་གྱི་བསླབ་པའི་ངོ་བོ་བསམ་གཏན་ལ་བསླབ་ཚུལ་ནི།
རྩ་བ་ལས།
བསམ་གཏན་རྣམ་ཐར་གཟུགས་མེད་དང་། །
ཏིང་འཛིན་གངྒའི་བྱེ་སྙེད་པའི། །
བསྒོམས་པས་དེ་མཐུས་བདག་གི་ནི། །
བསྟན་པ་ཡུན་རིང་འབར་གྱུར་ཅིག །
ཅེས་འབྱུང་། དེའང་སྔོན་གྱི་གླིང་བཞི་ལ་དབང་བའི་རྒྱལ་པོ་བརྟན་པས་བྱིན་ཞེས་ .
བྱ་བར་འཁྲུངས་པའི་ཚེ། དེ་བཞིན་གཤེགས་པ་གཟི་བརྗིད་ཚོགས་ཀྱི་རྒྱལ་པོའི་སྤྱན་
སྔར་ཏིང་ངེ་འཛིན་རྒྱལ་པོའི་མདོ་ཐོས་ནས་རྒྱལ་སྲིད་ཀྱི་འབྱོར་པ་རླབས་པོ་ཆེ་སྤངས་
ཏེ་རབ་ཏུ་བྱུང་ནས་དབེན་པར་བསམ་གཏན་བསྒྲུབས་པ་དང༌། སྟོབས་ཀྱི་འཁོར་
ལོས་བསྒྱུར་བ་སྒྲོན་མ་སྣང་བྱེད་དང་། རྒྱལ་པོ་འཇིག་རྟེན་སྣ་ཚོགས་ལ་མངོན་པར་
དགའ་བ་སོགས་སུ་གྱུར་པའི་ཚེའང་རྒྱལ་སྲིད་སྤངས་ཏེ་དཀའ་ཐུབ་ཀྱི་ནགས་སུ་
བསམ་གཏན་དང་ཚད་མེད་བཞི་རྣམས་བསྒོམས་པ་དང་། རྒྱལ་པོ་ཀུན་ཏུ་གོ་བྱེད་
དུ་གྱུར་པའི་ཚེ་ཁྱིམ་ལ་གནས་བཞིན་དུའང་འདོད་པ་ལ་འདུན་པ་སོགས་སྤངས་ཏེ།
བུད་མེད་བརྒྱད་ཁྲིའང་བསམ་གཏན་དང་ཚད་མེད་ལ་བཀོད་པ་དང་། བྲམ་ཟེ་གནག་
ལྷས་སྐྱེས་ཀྱིས་རྒྱལ་པོ་རྒྱལ་ཕྲན་འབངས་ལ་སོགས་པ་ཐམས་ཅད་རིམ་གྱིས་བསྡུས་



༡༥5
ཏེ་རབ་ཏུ་བྱུང་ནས་ཏིང་ངེ་འཛིན་བསྒོམ་པ་ལ་སྦྱར་བ་སོགས་མཐའ་ཡས་སོ། །དེ་
ལྟར་གཟུགས་ཀྱི་བསམ་གཏན་བཞི་དང་རྣམ་པར་ཐར་པ་བརྒྱད། གཟུགས་མེད་པའི་
སྙོམས་པར་འཇུག་པ་བཞི་ལ་སོགས་པ་འཇིག་རྟེན་དང་འཇིག་རྟེན་ལས་འདས་པའི་
ཏིང་ངེ་འཛིན་གངྒའི་ཀླུང་གི་བྱེ་མའི་རྡུལ་གྲངས་དང་མཉམ་པ་བརྗོད་ཀྱིས་མི་ལང་
བ་རང་གིས་ཉམས་སུ་བླངས་ནས་གོམས་པར་བྱས་ཤིང་། གཞན་དག་ཀྱང་ཚུལ་
དེ་ལ་འགོད་པར་མཛད་པ་དེའི་བདེན་པའི་སྟོབས་ཀྱིས་ཁམས་གསུམ་གྱི་ཉོན་མོངས་
མངོན་གྱུར་དང་ས་བོན་ཅི་རིགས་པར་སྤོང་བའི་གཉེན་པོ་ལྷག་པའི་ཏིང་ངེ་འཛིན་
དང་༑ ༑དེ་བརྗོད་བྱར་བྱེད་པ་མདོ་སྡེའི་སྡེ་སྣོད་ལ་སོགས་པ་ལུང་རྟོགས་ཀྱི་བསྟན་
པ་འཕེལ་ཞིང་རྒྱས་པར་སྨོན་པའོ། །དེའང་བསམ་གཏན་གྱི་སྒྲ་དོན། བོད་སྔ་མ་
ཁ་ཅིག་བསམ་པ་བརྟན་པར་བྱེད་པ་བསམ་གཏན་ཞེས་ཟེར་བ་ནི། ཡི་གེའི་དོན་ལའང་
མ་ཞུགས་པར་རྗེ་བདག་ཉིད་ཆེན་པོས་གསུངས་པ་བཞིན་རྟོགས་སླ་ལ། རིན་ཆེན་
དོན་གྲུབ་ཀྱི་ཊིཀར་བསམ་པ་ནི་དམིགས་པ་ཡིད་ལ་བྱེད་ཅིང་གཏོད་པའི་སེམས་དང་།
གཏན་ཞེས་པ་རྒྱུན་ལ་འཇུག་པས། སེམས་དམིགས་པ་ལ་གཏད་པའི་རྒྱུན་དེ་ཉིད་
ལས་མི་གཡེལ་བའོ། །ཞེས་འབྱུང་བའང་དཔྱད་པར་བྱ་བའི་གནས་ཏེ། འདིའི་
སྐད་དོད་དྷཱ་ན་ཞེས་པ་ངེས་ཚིག་དང་བྱིངས་སྒྲུབ་ཀྱི་བཤད་ཚུལ་གཉིས་ཡོད་པས། སྔ་
མ་ལྟར་ན། དྷ་ལ་ར་བསྣན་པས་དྷཱ་ར་འཛིན་པ་དང་། ན་ལ་མ་གོང་དུ་བསྣན་
མཱན་ཡིད་ལ་འཇུག་པས། ཡིད་འཛིན་པས་ན་བསམ་གཏན་ཞེས་བཤད་དགོས་ཏེ།
བློ་གྲོས་བརྟན་པའི་རྒྱན་གྱི་འགྲེལ་བཤད་ལས། བསམ་གཏན་གྱི་སྒྲ་རྒྱ་གར་སྐད་དུ་
ན་ཞེས་འབྱུང་སྟེ། དྷ་ལ་ཡ་བཏགས་ཡོད་པ་རའི་དོན་དུ་དྲངས་ན་འཛིན་པའི་
དོན་དུ་འགྲོ་སྟེ། སེམས་ཕྱི་རོལ་ཏུ་གཡེང་བ་ནང་དུ་འཛིན་པར་བྱེད་པས་ན་བསམ་
གཏན་ཞེས་བྱའོ། །ཞེས་རྒྱུན་རྩ་འགྲེལ་གྱི་སྐབས་སུ་ངེས་ཚིག་གི་བཤད་པ་གཙོ་བོར་
མ་
པས་



༡༥༩
མཛད་དོ། །བྱིངས་སྒྲུབ་ཀྱི་དབང་དུ་མཛད་ན་བྱིངས་མདོར། དྷི་སེམས་པ་ལའོ་
ཞེས་པ་ལྟར། སེམས་པའི་བྱིངས་ལས་སྒྲུབ་པའི་ཚེ། འདིས་སེམས་པར་བྱེད་པའམ་
དྲན་པ་གཏོད་པས་ན་བསམ་གཏན་ཞེས་བཤད་དགོས་ཏོ། ཉན་ས་ལས། དམིགས་
པ་ལ་ཡང་དག་པར་གཏོད་པ་དང་། ངན་པ་རྩེ་གཅིག་ཏུ་གཏོད་པའི་ཕྱིར་བསམ་
གཏན་ཞེས་བྱའོ། །ཞེས་དང་། མཛོད་འགྲེལ་ལས། བསམ་གཏན་ཞེས་བྱ་བའི་
དོན་ཅི་ཞེ་ན། འདིས་སེམས་པར་བྱེད་པས་ན་བསམ་གཏན་ཏེ། ཞེས་སྐུ་མཆེད་
གཉིས་ཀས་གཙོ་བོར་བྱིངས་སྒྲུབ་ཀྱི་དབང་དུ་བྱས་ནས་གསུངས་སོ། །དེས་ན་བསམ་
གཏན་ཞེས་པ་རྒྱུན་ལ་བྱས་ནས་བསམ་པ་རྒྱུན་ཆགས་པ་ཞེས་བཤད་ཚུལ་གང་དང་
ཡང་མི་འབྲེལ་བས། གཏན་པའམ་གཞི་ལ་བྱས་ན་ལེགས་སམ་སྙམ་སྟེ། འདུལ་
བའི་མདོར་གོས་ཕྱིར་རོལ་ཏུ་མི་ལྟུང་བར་གང་དུ་བཞག་ནས་དྲས་ཤིང་དྲུབ་་པའི་གཞི་
ལ་དེའི་གཏན་པ་དང༌། སྒོ་གླེགས་ཀྱི་འཁོར་ཤིང་འཛིན་བྱེད་ལ་འཁོར་གཏན་ཞེས་
བཏགས་པ་ལྟར། བསམ་པའམ་ཡིད་ཕྱི་རོལ་ཏུ་མི་གཡེང་བར་ནང་དུ་འཛིན་པར་
བྱེད་པ་ལ་བྱས་ན་ངེས་ཚིག་གི་བཤད་ཚུལ་དང་འགྲིག་གོ །རྣམ་ཐར་ནི། སྤྲུལ་པའི་
ལམ་གཟུགས་ཅན་གཟུགས་ལ་ལྟ་བ། གཟུགས་མེད་གཟུགས་ལ་ལྟ་བ། གཟུགས་
སྡུག་པ པའི་རྣམ་ཐར་ཏེ་གསུམ། མཐོང་ཆོས་བདེ་གནས་ཀྱི་ལམ་གཟུགས་མེད་བཞིའི་
རྣམ་ཐར་བཞི། འགོག་པའི་རྣམ་ཐར་ཞེས་པ་ནི་རྣམ་ཐར་སྒོ་གསུམ་གྱི་སྒྲ་དོན་དང་
མི་མཚུངས་ཏེ། གསེར་འཕྲེང་ལས། རང་སའི་ཀུན་དཀྲིས་ལས་ཐར་ཞིང་དེ་དང་
མི་འདྲེས་པའི་ཆ་ནས་རྣམ་ཐར་དུ་འཇོག་གོ །ཞེས་པ་སྟེ། རང་སའི་ཀུན་དཀྲིས་
ཀྱི་བསླད་པས་མ་གོས་པ་ཙམ་ལ་བྱེད་དོ། །གཟུགས་མེད་ནི། ནམ་མཁའ་མཐའ་
ཡས༑ ༑རྣམ་ཤེས་མཐའ་ཡས། ཅི་ཡང་མེད། སྲིད་རྩེའི་སྙོམས་འཇུག་རྣམས་སོ།
ཏིང་ངེ་འཛིན་ནི་མངོན་པ་གོང་འོག་གཉིས་ཀར་སེམས་རྩེ་གཅིག་པ་ཞེས་མཐུན་པར་



༡༦o
གསུངས་ཀྱང་། ཀུན་བཏུས་ལས། ཤེས་པའི་རྟེན་བྱེད་པའི་ལས་ཅན་ནོ། །ཞེས་
ཡང་དག་པའི་ཤེས་རབ་འདྲེན་བྱེད་དགེ་སེམས་ཁོ་ནའི་འཁོར་དུ་འབྱུང་བས་ཡུལ་
ངེས་སུ་གསུངས་ལ། མཛོད་ལས་དགེ་མི་དགེའི་སེམས་ཐམས་ཅད་ཀྱི་འཁོར་དུ་
འཇུག་པས་སེམས་ཀྱི་ས་མང་དུ་གསུངས་སོ། །འདིའི་སྒྲ་དོན་ནི། སམཱདྷི༔ཞེས་
པ་ཡང་དག་པར་འཛིན་པའི་དོན་ཡིན་ལ། བྲ་སྟི་དགེ་བཤེས་ཀྱི་ཊིཀྐར། ཏིང་ངེ་
འཛིན་ནི་དམིགས་པ་གཅིག་སེམས་སྦྱོངས་ཆུགས་སུ་ཚུག་གེ་འཛིན་པ་སྟེ། ཏིང་
ངེ་ཞེས་བྱ་བ་ནི་དམིགས་པ་ལ་སེམས་གནས་ཚུལ་གཏན་ཆགས་པའི་ཉམས་ཀྱི་མིང་
ཡིན༑ ༑ཏིང་ངེ་། སྤྲེང་ངེ་། ཚུག་གེ་ཞེས་བྱ་བ་རྣམ་གྲངས་ཡིན་ཞིང་། དོན་དུ་
དམིགས་པ་དེ་གར་སྡོད་པའི་ངང་དུ་སྟར་ཆགས་པ་དང་། རྒྱུན་ཆགས་པ་དང་། བར་
མ་ཆད་པ་ཞེས་བྱ་བ་ཡིན་ནོ། །ཞེས་གསུངས་སོ། །གངྒཱ་ནི་རིག་བྱེད་ཀྱི་གཞུང་ལས་
སྐལ་ལྡན་ཤིང་རྟས་ཚངས་པ་དཀའ་ཐུབ་ཀྱི་མཉེས་པར་བྱས་ཏེ་དེའི་རལ་པ་ནས་ཕབ་
པར་གྲགས་ཀྱང་། དངོས་པོ་ལ་མཚོ་མ་དྲོས་པ་ནས་བབས་པ་སྟེ། དེའང་རྗེ་བཙུན་
མི་ལས་གངས་ཏེ་སེ་རི་བོ་གངས་ཅན་དང་། མཚོ་མ་ཕམ་མ་དྲོས་པ་ཡིན་པར་
གསུངས་ཤིང་། བཅོམ་རལ་སོགས་ཀྱིས་ཀྱང་དེ་བཞིན་དུ་བཤད་པ་ལྟར་ན། ཡར་
ཆབ་གཙང་པོའི་རྒྱུན་ལས་གངྒཱར་བྱེད་དགོས་ཤིང་། ས་པཎ་སོགས་ཀྱིས་དེར་མདོ་
ལས་གསུངས་པའི་ཁྱད་པར་རྣམས་མ་ཚང་བ་དང་། གངས་ཅན་དང་ཏེ་སེ་ལ་སྐད་
དོད་ཀྱང་སོ་སོར་འབྱུང་བས་མི་འཐད་ཅེས་དགག་པ་མཛད་པ་གཅིག་ཏུ་ཁ་ཚོན་
གཅོད་དཀའ་འང་། ཏེ་སེ་ལས་གཞན་སྤོས་ངད་ལྡང་དང་རྒྱ་མཚོའི་འགྲམ་ཚུན་ཆད་
དུ་རི་བོ་གངས་ཅན་གྱི་མཚན་གཞི་ཞིག་སྟོན་རྒྱུ་དཀའ་བར་སྣང་ངོ༌། །དེའི་བྱེ་མ་
སྙེད་གསུངས་པ་ནི་མཐའ་ཡས་པའི་དོན་ཏེ། བྱང་ཆུབ་སེམས་དཔའི་ཏིང་ངེ་འཛིན་
སྤྱི་ཙམ་དུ་མ་ཟད། བསམ་གཟུགས་བརྒྱད་ཀྱི་ནང་ནས་རེ་རེ་ལ་བརྟེན་པའི་ཏིང་ངེ་
མ་



༡༦༡
འཛིན་གྱི་སྒོའང་མཐའ་ཡས་པས། ཉན་རང་སོགས་ཀྱི་བློ་ཡུལ་ལས་འདས་པའི་
ཕྱིར༑ ༑ཀུན་བཏུས་ལས། བསམ་གཏན་དང་པོས་བསྡུས་པའི་ཏིང་ངེ་འཛིན་ཇི་
སྙེད་པ་སངས་རྒྱས་དང་བྱང་ཆུབ་སེམས་དཔའ་རྣམས་སྙོམས་པར་འཇུག་པ་དེ་དག་
གི་མིང་ཡང་ཉན་ཐོས་དང་རང་སངས་རྒྱས་རྣམས་ཀྱི་མི་ཤེས་སོ། །བསམ་གཏན་
དང་པོས་བསྡུས་པ་ཇི་ལྟ་བར་བསམ་གཏན་ལྷག་མ་རྣམས་དང༌། ཞེས་པ་ནས་དེ་
ནི་བསམ་གཏན་གྱི་ཕ་རོལ་ཏུ་ཕྱིན་པ་ལ་བརྟེན་ནས་སོ། །ཞེས་གསུངས་པའི་ཕྱིར།
དེའང་རྒྱུ་མཚན་ཕར་ཕྱིན་ཐེག་པའི་ལུགས་ཀྱི་གཟུགས་སྐུ་སྒྲུབ་པ་ལ་སེམས་ཅན་གྱི་
ཁམཾས་མཐའ་ཡས་པ་བཞིན་དུ་དེའི་དོན་སྒྲུབ་པའི་གཟུགས་སྐུའི་བཀོད་པའང་མཐའ་
ཡས་པ་ཞིག་དགོས་ལ། དེ་དང་རྣམ་པ་མཐུན་པར་རྒྱུ་བསོད་ནམས་ཀྱི་ཚོགས་དང་
ཏིང་ངེ་འཛིན་གྱི་སྒོའང་མཐའ་ཡས་པ་ཞིག་དགོས་པས། དེ་ལ་རྒྱ་ཆེ་བའི་ལམ་ཞེས་
བཤད་ཅིང་། སྐུའི་ཡོན་ཏན་བརྗོད་པ་ནའང་། ཕུན་ཚོགས་དགེ་ལེགས་བྱེ་བས་
བསྐྲུན་པ་ཞེས་མང་ཚིག་སྨོས་པ་ཡིན་ནོ། །རྡོ་རྗེ་ཐེག་པའི་སྐབས་སུ་ཁ་སྦྱོར་ལས།
དེ་ཕྱིར་དེ་རྒྱས་ཅི་ཞིག་བྱ། །མདོར་བསྡུས་པས་ནི་སངས་རྒྱས་ཉིད། །ཅེས་པ་ལྟར་
ཏིང་ངེ་འཛིན་གྱི་སྒོ་དེ་སྙེད་སོ་སོར་བསྒོམ་པ་ལ་མ་ལྟོས་པའི་ཐབས་མཁས་ཀྱི་སྒྲུབ་
ཚུལ་ཞིག་ཡོད་པར་སྣང་ཡང་སྐབས་མ་ཡིན་པས་མ་སྤྲོས། གོམས་པ་ཞེས་པ་དང་
བསྒོམ་ཞེས་པ་ཁྱད་པར་མེད་དེ། འགྲེལ་བཤད་ཚིག་གསལ་ལས། སྒོམ་པར་བྱེད་
པ་ཞེས་བྱ་བ་ནི་ཡིད་དེའི་སྐལ་པ་ཅན་དུ་བྱེད་པའམ། དེའི་ངོ་བོར་བྱེད་པའམ། དེའི་
ངོ་བོར་བྱེད་པའོ། །ཞེས་ཡིད་ལ་འདྲིས་པར་བྱེད་པའི་དོན་ཡིན་པས། ལོ་ཙཱ་བ་
རྣམས་ཀྱིས་རེས་འགའ་བསྒོམ་པ་ལ་ལམ་ཞེས་བསྒྱུར་ཅིང་། མཐོང་དང་གོམས་
པའི་ལམ་དག་ལ། །ཞེས་པ་ལྟ་བུ་སྐབས་ལ་ལར་གོམས་པའི་ལམ་དུའང་བསྒྱུར་རོ།
བཞི་པ་ཤེས་རབ་ཀྱི་བསླབ་པའི་ངོ་བོ་ཤེས་རབ་ཀྱི་ཕར་ཕྱིན་ལ་བསླབ་ཚུལ་ནི། རྩ་
A



༡༦༣
བ་ལས།
ཡེ་ཤེས་དོན་དུ་བདག་གིས་སྔོན། །
དཀའ་ཐུབ་ནགས་དང་བསྟེན་བྱས་ཤིང་། །
བསྟན་བཅོས་དུ་མ་ཉེར་བསྟེན་པས། །
བདག་གི་བསྟན་པ་འབར་གྱུར་ཅིག །
ཅེས་བྱུང་། དེའང་བྲམ་ཟེ་ཤེས་རབ་སྣ་ཚོགས་སུ་གྱུར་པའི་ཚེ་ཇི་ལྟ་ཇི་སྙེད་ཀྱི་གནས་
ལ་བློ་གྲོས་ཐོགས་པ་མེད་པས་འཇིག་རྟེན་གྱི་བཟོའི་བསྟན་བཅོས་ཚུན་ཆད་ནས།
མཐའ་བྲལ་གྱི་ལྟ་བའི་བར་རང་གི་ཐུགས་སུ་ཆུད་ཅིང་གཞན་ལ་འདོམས་པས་རྗེས་
སུ་བཟུང་བ་དང་། དགེ་སློང་སྡེ་སྦྱིན་གྱིས་ཤེས་རབ་ཕུན་སུམ་ཚོགས་པའི་དོན་དུ་
རང་གི་ལག་པ་སྒྲོན་མེར་སྦྱར་ནས་སངས་རྒྱས་ལ་ཕུལ་བས་ཆོས་ཀྱི་རང་བཞིན་མཉམ་
པ་ཉིད་ཀྱི་ཏིང་ངེ་འཛིན་ཐུགས་ལ་འཁྲུངས་པ་དང་། དྲང་སྲོང་ཕྱི་མའི་མཐའ་
ཐའ་སྒྲུབ་
པ་ལ་མཁས་པས་རྟེན་འབྱུང་གི་དེ་ཁོ་ན་ཉིད་རྟོགས་ཏེ་སོ་སོའི་སྐལ་བ་བཞིན་དུ་བསྟན་
པས༑ ༑སེམས་ཅན་དཔག་ཏུ་མེད་པ་མི་སྐྱེ་བའི་ཆོས་ལ་བཟོད་པ་ཐོབ་པ་དང་། གཞོན་
ནུ་ཞི་བའི་བློ་གྲོས་ཀྱིས་དེ་བཞིན་གཤེགས་པ་ཁྲིད་མཛད་ལ་སྟོང་པ་ཉིད་ཀྱི་དོན་ལས་
བརྩམས་ཏེ་དྲི་བ་མང་དུ་ཞུས་ནས་གཏན་ལ་ཕབ་པས་སྲོག་ཆགས་བྱེ་བ་ཕྲག་དྲུག་གིས་
ཆོས་ཉིད་ཟབ་མོ་ཁོང་དུ་ཆུད་པ་སོགས་ཡང་དག་པའི་ཤེས་རབ་ལ་བསླབ་ཚུལ་གྱི་
སྐྱེས་པའི་རབས་ཀྱང་རྣམ་གྲངས་ཤིན་ཏུ་མང་ངོ༌། །དེ་ལྟར་ཡང་དག་པའི་ལྟ་བ་ཚོལ་
བའི་རྒྱུའང་། ལྟ་བ་ལ་ཤེས་འདོད་ཡོད་པ་ཙམ་གྱིས་མོས་མནོའི་ཨུ་ཚུགས་དང་།
རྟོག་གེའི་རིགས་པས་དཔྱད་པ་ཁོ་ནས་རྟོགས་མི་ནུས་པས། དེའི་རྒྱུ་ཚོགས་ཚང་
བར་བསྒྲུབས་པ་སྔོན་དུ་གཏོང་དགོས། ཚོགས་ཀྱི་དབྱེ་བ་མང་དུ་གསུངས་ཀྱང་མདོར་
བསྡུ་ན། ལྷན་ཅིག་བྱེད་རྐྱེན་དཀའ་ཐུབ་ཀྱི་ནགས་སུ་འདོད་ཆུང་ཆོག་ཤེས་བག་ཡོད་



༡༦༣
པའི་བརྟུལ་ཞུགས་ལ་གནས་ཏེ་ཚོགས་གསོག་སྒྲིབ་སྦྱོང་ལ་འབད་པ་དང་། ཉེར་ལེན་
གྱི་རྒྱུ་ཟབ་མོའི་ལྟ་བ་སྟོན་པའི་གསུང་རབ་དགོངས་འགྲེལ་དང་བཅས་པ་སོགས་ཡང་
དག་པའི་བསྟན་བཅོས་དུ་མ་ལ་ཐོས་བསམ་ཚུལ་བཞིན་དུ་བྱེད་པ་གཉིས་ཡ་མ་བྲལ་
བ་དགོས་པས། ཐུབ་པའི་དབང་པོ་ཉིད་ཀྱིས་རྒྱུ་ཚོགས་མ་ཚང་བ་མེད་པ་དེ་ལྟ་བུའི་
སྒོ་ནས་རྟག་ཆད་སྤྲོས་པའི་མཐའ་དང་བྲལ་བ་ཟབ་མོ་དབུ་མའི་ལྟ་བ་བཙལ་ཏེ་གོམས་
པ་མཐར་ཕྱིན་པར་མཛད་པ་དེའི་བདེན་པའི་སྟོབས་ཀྱིས་ལྷག་པ་ཤེས་རབ་ཀྱི་བོསླབ་
པ་དང༌། དེ་བརྗོད་བྱར་བྱེད་པ་མངོན་པའི་སྡེ་སྣོད་ལ་སོགས་པ་ལུང་རྟོགས་ཀྱི་བསྟན་
པ་དར་ཞིང་རྒྱུས་པར་སྨོན་པའོ། །དེའང་ཡེ་ཤེས་ཀྱི་སྒྲ་དོན་ནི། བྲ་སྟི་དགེ་བཤེས་
ཀྱི་ཊིཀྐར། ཡེ་ནི་ཐོག་མ་དང་གཞི་དང་ཇི་ལྟ་བའི་དོན་ལ་འཇུག་གོ །ཤེས་ནི་ཡེ་
ནས་ཤེས་པ་སྟེ་ཞེས་གསུངས་ལ། བོད་སྔ་མ་མང་པོས་ཀྱང་དེ་ལྟར་ཐོག་མའམ་གདོད་
མའི་ཤེས་པ་ལ་ཡེ་ཤེས་སུ་བཤད་པས། སྡོམ་གསུམ་རབ་དབྱེར། ཡེ་ཤེས་ཀྱི་ནི་
བཤད་པ་ལ། །གདོད་མའི་ཤེས་པར་འཆད་པ་དང༌། །ཞེས་ཚིག་ལ་འཁྲུལ་པའི་
གྲངས་སུ་གསུངས་ནས་དགག་པར་མཛད་དོ། །རྒྱ་སྐད་དུ་ཛྷཱ་རྟོག་པ་དང་། ན་དགག་
སྒྲར་བྱས་ཏེ་རྟོག་བྲལ་གྱི་རིག་པར་སྒྲོན་གསལ་ལས་གསུངས་ལ། ལག་སྨིས་ཛྷཱ་རྟོག་
པ་དང་ན་དགག་སྒྲར་བྱས་ཀྱང་འགོག་ཚུལ་དེ་དང་མི་འདྲ་བར། སེམས་ཙམ་པས་
འདོད་པའི་ཡེ་ཤེས་ཀྱི་སྐད་དོད་བྱིངས་སྒྲུབ་མཛད་པར་ཡང་། ཤེས་པའི་དོན་གྱི་
ཁོང་དུ་ཆུད་པ་ཙམ་ལས། ཡེ་ཞེས་པའི་དོན་ཟུར་པ་མ་བྱུང་ལ། མཁས་འཇུག་ཏུའང་
ཡེ་ཤེས་དང་། ཕྱག་རྒྱུ་དང་། གོ་རིམ་ལ་སོགས་པ་ལ་རྒྱ་གར་ན་ཡེ་དང་། ཕྱག་
དང་༑ ༑གོ་ལ་སོགས་པའི་སྒྲ་མེད་ཀྱང་། བོད་ལ་ཚིག་སྦྱར་བ་བདེ་བའི་དོན་དུ་
བསྣན་ནས་བསྒྱུར། ཞེས་གསུངས། རྒྱན་སྣང་ལས། ཡོངས་སུ་ཤེས་པའི་ཕ་རོལ་
ཏུ་ཕྱིན་པོ་ནི་ཡེ་ཤེས་ཀྱི་ཕ་རོལ་ཏུ་ཕྱིན་པའོ། །ཞེས་མ་ལུས་པའམ་རྫོགས་པའི་དོན་



༡༦༤༤
དུ་གསུངས་ཀྱི། གདོད་མའི་དོན་དུ་མ་གསུངས་པས། སྒྲ་དོན་གང་འཐད་བློ་ལྡན་
རྣམས་ཀྱིས་དཔྱད་པར་བྱའོ། །རྒྱ་སྐད་ལ་ཡེ་དང་ཕྱག་སོགས་ཀྱི་སྐད་དོད་མེད་ན།
ཕྱག་ཆེན་ཐིག་ལེ་ལས། ཕྱག་ནི་སྟོང་པའི་ཡེ་ཤེས་ཏེ། །རྒྱ་ནི་འཁོར་བའི་ཆོས་ལས་
གྲོལ༑ ༑ཞེས་འབྱུང་བ་ཅི་ཡིན་ཞེ་ན། འདི་དང་རྣམ་སྣང་མངོན་བྱང་ལས། དཀྱིལ་
ནི་སྙིང་པོའོ། འཁོར་ལོ་ནི་ལེན་པའོ། །ཞེས་པ་ལྟ་བུ་དག་ལོ་ཙཱ་བ་རྣམས་ཀྱིས་གོ་
བདེ་བའི་ཐབས་
བས་ཙམ་དུ་དགོངས་ནས་ཅུང་ཟད་བསྒྱུར་
ང་ཆེས་བར་སྣང་སྟེ། འདི་འདྲའི་
སྐབས༑ ༑མུ་ནི་སྟོང་པའི་ཡེ་ཤེས་ཏེ། །དྲ་ནི་འཁོར་བའི་ཆོས་ལས་གྲོལ། །ཞེས་
དང་༑ ༑མཎྜ་ནི་སྙིང་པོའོ། །ལ་ནི་ལེན་པའོ། །ཞེས་སྐད་དོད་རང་སོར་བཞག་ན་
ཚིག་དོན་གཉིས་ཀ་ལ་འགྲིག་པར་སྣང་ངོ༌། །ཤེས་རབ་ཕུན་སུམ་ཚོགས་པ་སྒྲུབ་ཚུལ་
གསུངས་པའི་སྐབས་འདིར་དཀའ་ཐུབ་ཀྱི་ནགས་བསྟེན་པ་དང་། མང་དུ་ཐོས་པ་
གཉིས་གསུངས་པའི་རྒྱུ་མཚན་ནི། འབྲས་བུ་ལྷག་མཐོང་སྒྲུབ་པ་ལ་རྒྱུ་དེ་གཉིས་
གཙོ་ཆེ་བའི་དབང་གིས་ཡིན་ཏེ། དཔེར་ན་ལོ་ཏོག་ཕུན་སུམ་ཚོགས་པ་སྐྱེ་བ་ལ། ཚྭ་
སྒོ་ཅན་དང་གསེག་མ་ལྟ་བུ་མ་ཡིན་པའི་ཞིང་ས་གཤིན་པ་དང་། ཆུ་ལུད་དྲོད་གཤེར་
སོགས་ཀྱི་རྐྱེན་འཛོམ་པ་དང་ས་བོན་གྲུང་པོ་བཏབ་པ་གསུམ་ཚང་དགོས་པ་བཞིན།
ལྷག་མཐོང་གི་རྟོགས་པ་སྐྱེ་བ་ལ་རྙེད་བཀུར་འདུ་འཛི་སོགས་ཀྱི་གཡེང་བ་མེད་པས་
སེམས་ལས་སུ་རུང་བ་དང་། ཚོགས་བསགས་སྒྲིབ་སྦྱོང་སོགས་ཀྱི་རྐྱེན་འཛོམ་པ།
ཟབ་མོའི་དོན་ལ་ཐོས་བསམ་གྱིས་དཔྱད་པ་ཚུལ་བཞིན་དུ་བྱེད་པ་གསུམ་དགོས་པས།
ལྷན་ཅིག་བྱེད་རྐྱེན་དང་པོ་གཉིས་ནི་དཀའ་ཐུབ་ཅེས་སོགས་ཀྱིས་བསྟན་ཅིང་། གསུམ་
པ་ཉེར་ལེན་གྱི་རྒྱུ་ནི་བསྟན་བཅོས་དུ་མ་ཞེས་སོགས་ཀྱིས་བསྟན་ཏོ། །དང་པོའི་དོན་
བཞིན་རྗེ་བཙུན་འཇམ་དབྱངས་ཀྱིས་རྗེ་བླ་མར་གདམས་པ་ལས་ཀྱང་། དེ་ཡི་གྲོགས་
རྣམས་ཀུན་ལ་འབད། །བསེ་རུ་ལྟ་བུར་གནས་པར་བྱ། །འདུ་འཛི་དག་ཀྱང་སྤངས་



༡༦༥
བར་བྱ། །ནང་དུ་མཉམ་པར་བཞག་པར་བྱ། །ཞེས་གསུངས་ཤིང་། བསླབ་བཏུས་
སུའང་༑ ༑བཟོད་བྱ་ཐོས་པ་བཙལ་བར་བྱ། །དེ་ནས་ནགས་སུ་གནས་པར་བྱ།
ཞེས་གསུངས་ཏེ། འདི་བྱུང་ན་སྒོམ་རིམ་ལས་བཤད་པའི་ཞི་གནས་ཀྱི་ཚོགས་དྲུག་
ཀྱང་ཚང་བར་འགྱུར་ལ། ཞི་གནས་ཀྱི་ཚོགས་དེ་དག་ནི་ལྷག་མཐོང་གི་སྐབས་སུའང་
མེད་མི་རུང་གི་རྒྱུ་ཡིན་ནོ། །ངེས་དོན་གྱི་བསྟན་བཅོས་རྣམས་ལ་ཐོས་བསམ་དང་
དཔྱད་པ་མང་དུ་བྱེད་པ་ནི་ལྟ་བའི་ཐུན་མོང་མ་ཡིན་པའི་ཉེར་ལེན་ཡིན་པས། དེ་
མེད་པར་གནས་ལུགས་མཐར་ཐུག་གི་དོན་རྟོགས་པར་འདོད་པ་ནི། ས་བོན་མ་བཏབ་
པར་ལོ་ཐོག་རེ་བ་བཞིན་ཕྱིན་ཅི་ལོག་ཁོ་ན་ཡིན་ཏེ། བོད་འདིར་དེ་ལྟ་བུའི་ཚུལ་གྱིས་
ལྟ་བ་ཚོལ་བ་དང་རྙེད་པར་རློམ་པ་མང་དུ་བྱུང་བ་རྣམས་འཇམ་མགོན་བླ་མས་རིགས་
ལམ་དྲི་མ་མེད་པ་བརྒྱ་ཕྲག་གི་སྒོ་ནས་དགག་པར་མཛད་དོ། །ཚུལ་འདི་ནི་རྒྱལ་
བ་བྱམས་པ་མགོན་པོས་ཀྱང་གསལ་བར་གསུངས་ཏེ། རྒྱུད་བླ་མ་ལས། གང་ཕྱིར་
སྦྱིན་པས་ལོངས་སྤྱོད་དག་ནི་སྒྲུབ་བྱེད་ཅིང་། །ཁྲིམས་ཀྱིས་མཐོ་རིས་བསྒོམ་པས་
ཉོན་མོངས་སྤོང་བྱེད་ལ། །ཤེས་རབ་ཉོན་མོངས་ཤེས་བྱ་ཀུན་སྤོང་དེ་ཡི་ཕྱིར། །འདི་
མཆོག་ཉིད་དེ་དེ་ཡི་རྒྱུ་ནི་འདི་ཐོས་ཡིན། །ཞེས་དང་། ཤེས་རབ་མཆོག་ཡིན་དེ་
གཞི་ནི། །ཐོས་པ་དེ་ཕྱིར་ཐོས་པ་མཆོག །ཅེས་ཕྱིན་དྲུག་དང་། གཞི་གསུམ་དང་།
བསླབ་པ་གསུམ་སོགས་ཀྱི་ནང་ནས་མཆོག་དང་གཙོ་བོར་གྱུར་པ་ཤེས་རབ་ཡིན་ལ།
དེའི་རྒྱུའི་གཙོ་བོ་ཐོས་པ་ཡིན་པར་གསུངས་པ་དང་། གཞུང་འདིར་ཤེས་རབ་ཀྱི་
སྐབས་སུ་བསྟན་བཅོས་དུ་མ་ལ་ཐོས་པ་གཙོ་བོར་གསུངས་པ་གཉིས་དགོངས་པ་གཅིག་
ཏུ་སྣང་ངོ་། །གཉིས་པ་གཞན་རྒྱུད་སྨིན་བྱེད་བསྡུ་བ་བཞི་ལ་བསླབ་ཚུལ་ལས་བརྩམས་
ཏེ་བསྔོ་བ་ལ་གཉིས། བསྡུ་བ་བཞི་སོ་སོར་བསླབ་ཚུལ་དང་། བསྡུ་བ་བཞིའི་སྒོ་ནས་
སློབ་ལམ་སྤྱིའི་དོན་བསྡུ་བའོ། །དང་པོ་ནི། བསྡུ་བ་བཞི་པོ་འདི་དག་བྱང་ཆུབ་སེམས་



༡༦༦
དཔས་གཞན་དོན་སྒྲུབ་ཚུལ་གྱི་ཐབས་རྨད་དུ་བྱུང་བ་ཡིན་ཏེ། མདོ་སྡེ་རྒྱན་ལས། དང་
པོས་སྣོད་གྱུར་དངོས་པོ་སྟེ། །གཉིས་པ་ཡིས་ནི་མོས་པ་ཡིན། །གསུམ་པ་ཡིས་ནི་
བསྒྲུབ་པ་སྟེ། །བཞི་པས་རྣམ་པར་སྦྱོང་བའོ། །ཞེས་ཐོག་མར་སྦྱིན་པའི་གཡབ་མོས་
འཁོར་དུ་བསྡུས་ནས་ཆོས་ཉན་པའི་སྣོད་རུང་དུ་བྱེད། སྙན་སྨྲས་ཆོས་ཉན་པ་སོགས་
ལ་མོས་པར་བྱེད། དོན་སྤྱོད་ཀྱིས་ཉན་བཤད་བྱས་པའི་ཆོས་བསྒྲུབ་ཏུ་གཞུག །དོན་
མཐུན་པས་ཕ་རོལ་པོ་ལ་ཡིད་ཆེས་བསྐྱེད་དེ་ཡུན་རིང་པོར་སྒྲུབ་པ་ལས་ཕྱིར་མི་ལྡོག་
པར་འབད་པས་སྒྲུབ་པ་མཐར་ཕྱིན་པར་བྱེད་དོ། །ཆོས་ཡང་དག་པར་སྡུད་པ་ལས།
བྱང་ཆུབ་སེམས་དཔའ་རྣམས་ཀྱིས་དགའ་བར་བྱེད་པའི་ཆོས་བཞི་སྟེ། བཞི་གང་
ཞེ་ན། ལན་དུ་ཕན་འདོགས་པ་ལ་མི་རེ་བའི་སྦྱིན་པ་དང་། སེམས་ཅན་ཐམས་ཅད་
ལ་མཉམ་པའི་སེམས་ཀྱིས་སྙན་པར་སྨྲ་བ་དང་། སེམས་ཅན་ཐམས་ཅད་ཀྱི་དོན་
མ་ལགས་པ་སེལ་ཅིང་དོན་སྒྲུབ་པས་དོན་སྤྱོད་པ་དང་། སེམས་ཅན་ཐམས་ཅད་
ལ་དགའ་པོའི་བདག་ཉིད་ཀྱིས་དོན་མཐུན་པ་སྟེ། བཞི་པོ་འདི་དག་ནི་བྱང་ཆུབ་སེམས་
དཔའ་རྣམས་ཀྱིས་དགའ་བར་བགྱི་བའོ། །ཞེས་དགའ་བར་བྱེད་པའི་ཆོས་སུ་གསུངས་
པའམ་བསྡུ་བའི་དོན་ཡིན་ཏེ། རྣམ་བཤད་རིགས་པ་ལས་བསྡུ་བའི་སྒྲ་འཇུག་ཚུལ་
དུ་མ་ཞིག་གསུངས་པའི་ནང་ནས། དགའ་བ་ལ་འཇུག་པ་བསྡུ་བའི་དངོས་པོ་བཞི་
ལྟ་བུར་གསུངས་པའི་ཕྱིར་རོ། །བསྡུ་བ་བཞི་པོ་དེའང་ཚུར་བསྡུས་ན། ཟང་ཟིང་
གིས་སྡུད་པ་དང་། ཆོས་ཀྱིས་སྡུད་པ་གཉིས་སུ་འདུ་སྟེ། རྒྱུན་ལས། ཟང་ཟིང་
དང་ནི་ཆོས་ཀྱིས་ཏེ། །དམིགས་པས་ཆོས་ལ་སོགས་པ་ཡི། །བསྡུ་བ་གཉིས་ཀྱི་སྒོ་
ནས་ནི། །བསྡུ་བའི་དངོས་པོ་བཞིར་འདོད་དོ། །ཞེས་དང་པོ་ཟང་ཟིང་གིས་སྡུད་
པ་དང་། ཕྱི་མ་གསུམ་ཆོས་ཀྱིས་སྡུད་ཚུལ་ཡིན་པས། བྱང་ཆུབ་སེམས་དཔས་དེ་
གཉི་གའི་སྒོ་ནས་སློབ་མ་བསྡུ་བ་ཞིག་དགོས་སོ། །འོན་ཀྱང་སློབ་མའི་ངོས་ནས་ཆོས་



༡༦༧
ཀྱིས་སྡུད་པ་གཙོ་བོར་བྱེད་ཀྱི། ཟང་ཟིང་
ང་གིས་སྡུད་པ་ལ་ཆེར་མི་ལྟོས་པ་ཞིག་དགོས་
ཏེ༑ ༑རྒྱན་ལས། དེ་ཆོས་བགོ་སྐལ་ལ་སྤྱོད་ཡོན་ཏན་ལྡན། །བཤེས་གཉེན་རབ་
ཏུ་བསྟེན་བྱེད་ཟང་ཟིང་མིན། །ཞེས་གསུངས་པ་ལྟར་རོ། །གོང་དུ་རྒྱལ་སྲས་ཀྱི་
སྤྱོད་པ་ཐམས་ཅད་ཕར་ཕྱིན་དྲུག་ཏུ་བསྡུས་པར་བཤད་པས། བསྡུ་བ་བཞི་ལོགས་
སུ་མི་དགོས་སྙམ་ན་སྐྱོན་མེད་དེ། །བསྡུ་བ་བཞིའང་ཕར་ཕྱིན་དྲུག་པོ་དེར་མ་འདུས་
པ་མིན་པའི་ཕྱིར། །ལམ་རིམ་ལས། བསྡུ་བ་བཞིའང་དེར་འདུ་སྟེ་སྦྱིན་པ་འདུ་བ་
ནི་སླ་ལ། ཚིག་སྙན་པ་ནི་ཕྱིན་དྲུག་ལས་བརྩམས་ཏེ་གདུལ་བྱ་ལ་འདོམ་པ་ཡིན་ཞིང་།
དོན་སྤྱོད་པ་ནི་གདམས་པའི་དོན་དེ་ལ་གཞན་བཀོད་པ་ཡིན་པར། དོན་མཐུན་པ་
ནི་རང་གིས་ཀྱང་གདུལ་བྱ་དང་འདྲ་བར་སྒྲུབ་པ་ཡིན་པའི་ཕྱིར་རོ། །ཞེས་གསུངས་
ཤིང་༑ ༑བློ་གྲོས་མི་ཟད་པའི་མདོར་མཁོ་བ་སྦྱིན་པ་སྦྱིན་པས་བསྡུས། སྙན་སྨྲ་ཚུལ་
ཁྲིམས་དང་བཟོད་པས་བསྡུས། དོན་སྤྱོད་པ་བརྩོན་འགྲུས་ཀྱིས་བསྡུས། །དོན་མཐུན་
པ་གཞན་གཉིས་ཀྱིས་བསྡུས་པར་ཡང་གསུངས་སོ། །འོན་ཀྱང་བསྡུ་བ་བཞིའི་ས་
བཅད་ལོགས་སུ་བྱེད་པའི་རྒྱུ་མཚན་ནི། དཔེར་ན་གྲུ་གཟིངས་གཅིག་གིས་རང་ཉིད་
ཆུ་བོ་ལས་བརྒལ་བ་དང་། གཞན་སྒྲོལ་བའི་བྱ་བ་གཉིས་བྱེད་པ་ལྟར། ལམ་གྱི་
ལུས་གཅིག་པོ་དེ་ཉིད་ཀྱིས་རང་རྒྱུད་སྨིན་པར་བྱེད་ཚུལ་ཕར་ཕྱིན་དྲུག་གི་རིམ་པས་
བསྟན་ལ། གཞན་སྨིན་པར་བྱེད་ཚུལ་བསྡུ་བ་བཞིའི་རིམ་པས་བསྟན་པའི་ཕྱིར་ཏེ།
བྱང་ས་ལས། ཕ་རོལ་ཏུ་ཕྱིན་པ་རྣམས་ཀྱིས་ནི་བདག་གི་སངས་རྒྱས་ཀྱི་ཆོས་ཡོངས་
སུ་སྨིན་པར་བྱེད་དོ། །བསྡུ་བའི་དངོས་པོ་རྣམས་ཀྱིས་ནི་སེམས་ཅན་ཐམས་ཅད་
ཡོངས་སུ་སྨིན་པར་བྱེད་དོ། །ཞེས་སོ། །དེས་ན་ཐོག་མར་རང་རྒྱུད་ལེགས་པར་
བཏུལ་བའི་སྒོ་ནས་གཞན་རྗེས་སུ་འཛིན་པར་འདོད་པ་རྣམས་ཀྱིས་གཞན་དོན་སྒྲུབ་
པའི་ཐབས་ཉི་ཚེ་བ་ཙམ་མ་ཡིན་པར་བསྡུ་བ་ཞིག་ཚང་དགོས་ཏེ། རྒྱུན་གྱི་དབྱིག་



༡༦ར
རི་རྒྱུ་ཡིས་
འགྲེལ་ལས། འཁོར་སྡུད་པ་ལ་ཞུགས་པ་དེ་དག་ཐམས་ཅད་ཀྱིས་ནི་འདི་ལྟ་སྟེ། བསྡུ་
བའི་དངོས་པོ་བཞིའི་ཐབས་ཁོ་ན་ལ་ཡང་དག་པར་བརྟེན་ཏེ་འདི་ནི་ཐམས་ཅད་ཀྱི་
དོན་འགྲུབ་པར་བྱེད་པ་དང་། ཐབས་བཟང་པོ་ཡིན་པར་སངས་རྒྱས་རྣམས་ཀྱིས་
རབ་ཏུ་བསྔགས་སོ། །ཞེས་འབྱུང་བ་བཞིན་ནོ། །དེས་ན་བསྡུ་བའི་དངོས་པོ་ལ་བསླབ་
པའི་ཚུལ་ལ་བཞི་ལས། དང་པོ་མཁོ་བ་སྦྱིན་པ་ནི། རྩ་བ་ལས། .
བརྩེ་བའི་
པ་ཤ་ཁྲག་དང་། །
འཚོ་བ་ཡོངས་སུ་བཏང་གྱུར་ཅིང་། །
ཡན་ལག་ཉིང་ལག་བཏང་བ་ཡིས། །
ཆོས་ཚུལ་རྣམ་པར་འཕེལ་གྱུར་ཅིག །
ཅེས་བྱུང་། དེའང་སྔོན་འཁོར་ལོས་བསྒྱུར་བ་ནོར་ཅན་དུ་གྱུར་པའི་ཚེ་སྨོན་ལམ་
གྱི་མཐུས་རང་གི་ཤ་ཁྲག་འཛད་མེད་དུ་བྱས་ནས་ལོ་ཁྲིའི་བར་དུ་སེམས་ཅན་རྣམས་
ལ་སྦྱིན་པར་བཏང་བ་དང་། འཁོར་སྒྱུར་དཔལ་གྱི་སྡེས་བྲམ་ཟེ་ལ་ལུས་ཀྱི་བྱིན་པ།
སྙིང་སྟོབས་ཆེན་པོས་སྟག་མོ་ལ་ལུས་བྱིན་པ། རྒྱལ་པོ་ཟླ་འོད་ཀྱིས་བྲམ་ཟེ་དྲག་པོའི་
མིག་ལ་དབུ་བྱིན་པ། བསོད་ནམས་སྟོབས་ཀྱིས་རྒྱལ་པོའི་ཆད་པས་ཕོག་པའི་མི་
འགའ་ཞིག་ལ་རང་གི་ཡན་ལག་རྣམས་བཅད་ནས་གནང་སྟེ་བདེན་སྟོབས་ཀྱིས་སྦྱོར་
བར་མཛད་པ། བྲམ་ཟེ་སྐར་མ་ལ་དགའ་བས་བྲམ་ཟེ་འགའ་ཞིག་ལ་རང་གི་མིག་
དང་ན་བ་སོགས་སྩལ་བ། བྱམས་པའི་སྟོབས་ཀྱིས་གནོད་སྦྱིན་ལ་ཤ་ཁྲག་སྩལ་བ།
གླང་པོ་ཆེར་འཁྲུངས་པའི་ཚེ་ལུས་སྦྱིན་པར་བཏང་བ་སོགས་མཐའ་ཡས་སོ། །དེ་
ལྟར་འདོད་པའི་འདམ་དུ་བྱིང་ཞིང་སྡུག་བསྔལ་གསུམ་གྱིས་མནར་བའི་འགྲོ་བ་རྣམས་
ལ་བརྩེ་བ་སྙིང་རྗེ་ཆེན་པོའི་གཞན་དབང་དུ་གྱུར་པའི་རྒྱུའམ་བྱེད་པ་ལ་བརྟེན་ནས་
རང་གི་ལུས་ཀྱི་ཤ་དང་ཁྲག །འཚོ་བའི་དངོས་པོ་སྲོག་དང་། དེའི་རྐྱེན་ཡོ་བྱད་



༡༦༩
དང་བཅས་པ་ཐམས་ཅད་ཕང་པ་མེད་པ་ཡོངས་སུ་བཏང་ཞིང་། ཐ་ན་ཕྱག་ཞབས་
ལ་སོགས་པའི་ཡན་ལག་འདོད་པ་ལ་ཡན་ལག །སོར་མོ་ལྟ་བུའི་ཉིང་ལག་འདོད་
པ་ལ་ཉིང་ལག་སོགས་གང་དུ་བྱིན་ནས་རེ་བ་ཚིམ་པར་མཛད་དེ། རང་གི་འཁོར་
དུ་བསྡུས་ནས་ཞི་བ་འདོད་ཆགས་དང་བྲལ་བའི་ཆོས་ལ་བཀྲི་བར་མཛད་པའི་རྒྱུ་ཕུན་
སུམ་ཚོགས་པ་དེའི་བདེན་པའི་སྟོབས་ཀྱིས་འབྲས་དུས་སུའང་ཆོས་ཀྱི་ཚུལ་ཏེ། ལམ་
སྲོལ་བཟང་པོ་ཕྱོགས་དུས་ཀུན་ཏུ་མི་ཉམས་པར་འཕེལ་ཞིང་རྒྱས་པར་སྨོན་པའོ།
འདིར་བརྩེ་བའི་རྒྱུ་ཡིས་ཞེས་སྨོས་པ་ནི། རྒྱན་ལས། རྩ་བ་སྙིང་རྗེ་མེད་གྱུར་ན།
དཀའ་སྤྱད་བཟོད་པ་ཉིད་མི་འགྱུར། །ཞེས་པ་ལྟར། སྙིང་རྗེ་བཟོད་གླགས་མེད་པ་
ཞིག་མེད་ན་མགོ་དང་རྐང་ལག་གཏོང་བ་ལྟ་བུའི་དཀའ་སྤྱད་ལ་འཇུག་མི་ནུས་པར་
ཤེས་པ་དང་། ཀུན་སློང་གི་གཙོ་བོ་ངོས་བཟུང་བའི་ཕྱིར་ཡང་ཡིན་ཏེ། སྤྱིར་གཏོང་
སེམས་ཀྱི་ཀུན་སློང་ལ་ཡོན་ཏན་མཐོང་བའི་དད་པ་དང་། བཀའ་དྲིན་དྲན་པའི་གུས་
པ༑ ༑ཕན་ཡོན་ལ་དམིགས་པའི་འདུན་པ་སོགས་དུ་མ་ཡོད་ཀྱང་། བྱང་ཆུབ་སེམས་
དཔའ་རྣམས་ལ་བརྩེ་བས་ཀུན་ནས་བསླང་བ་གཙོ་ཆེ་ལ། དེའི་རྒྱུ་མཚན་གྱིས་གང་
ཟག་གཞན་དང་ཐེག་པ་གཞན་ལ་ལྟོས་ཏེ་དམན་པའི་ཞིང་ལས་ཡོན་ཏན་གྱི་ཞིང་མཆོག་
ཏུ་བསྔགས་ཀྱང་། བྱང་སེམས་ལ་དེ་ལས་བཟློག་སྟེ་གསུངས་པའི་ཕྱིར། བློ་གྲོས་
བརྟན་པའི་རྒྱན་གྱི་འགྲེལ་བཤད་ལས། ཉན་ཐོས་དང་འཇིག་རྟེན་པའི་ཚུལ་གྱིས་
ནི་སློང་བའི་ཞིང་བས་སྡུག་བསྔལ་གྱི་ཞིང་དམ་པ་ནས། ལོག་པར་སྤྱོད་པའི་ཞིང་བས་
ཡོན་ཏན་དང་ལྡན་པའི་ཞིང་དམ་པར་བཞག་གོ །དེ་ལྟ་མོད་ཀྱི་བྱང་ཆུབ་སེམས་དཔའ་
ནི་སླར་བཟློག་པ་སྟེ། ཡོན་ཏན་དང་ལྡན་པའི་ཞིང་བས་ལོག་པར་སྤྱོད་པའི་ཞིང་དམ་
པ་ཡིན་པ་ནས། སྡུག་བསྔལ་བའི་ཞིང་བས་ཀྱང་སློང་པའི་ཞིང་དམ་པ་ཡིན་ཏེ། དེ་
བས་ན་བྱང་ཆུབ་སེམས་དཔའ་རྣམས་ནི་ཞིང་གོང་མ་བཞི་པོ་རྣམས་ལ་གཏོང་བར་



༡༧o
བྱེད་དོ། །གལ་ཏེ་གོང་མ་བཞི་པོ་མེད་ན་ལྔ་པ་སྟེ་ཡོན་ཏན་གྱི་ཞིང་ལ་གཏོང་བར་
བྱེད་དོ། །ཞེས་གསུངས་སོ། །འདིའི་སྐོར་གྱི་སྐྱེས་རབས་རྣམས་ཀྱང་སློང་བར་
ཞིང་དང་སྡུག་བསྔལ་གྱི་ཞིང་ལ་བརྟེན་པ་ཤས་ཆེ་ལ། མདོ་སྡེ་རྒྱན་ལས་ཚད་མེད་
ཀྱི་སྐབས་སུ་སྙིང་རྗེ་དང་སྦྱིན་པ་གཉིས་ཤས་ཆེར་སྦྱར་ནས་གསུངས་པའང་དགོངས་
པ་འདི་དང་གཅིག་པར་སྣང་ངོ་། །དེར་མ་ཟད་འདིར་མཁོ་བ་སྦྱིན་པའི་སྐབས་སུ་
སྙིང་རྗེ་དང་། སྙན་སྨྲའི་སྐབས་སུ་བྱམས་པ་ཚིག་ཟིན་ལ་ཐོན་ཅིང་། ཐེག་པ་གསུམ་
གྱི་བྱང་ཆུབ་ཟག་མེད་ཀྱི་བདེ་བ་ལ་འགོད་པས་དགའ་བ་ཚད་མེད་དང༌། རྣམས་
ཞེས་པའི་མང་ཚིག་གིས་བཏང་སྙོམས་ཚད་མེད་ཀྱང་དོན་གྱིས་འཐོབ་པས། འདི་
དག་ལ་ཚད་མེད་བཞིའི་བཤད་པའང་སྦྱར་ཡོད་པར་སྣང་ནའང་མང་གིས་དོགས་པས་
མ་བྲིས། བརྩེ་བའི་སྒྲ་དོན་རྒྱ་སྐད་ལ་ཀ་རུ་ཎ་ཞེས་པ་བདེ་འགོག་ལ་འཇུག་པས་ཐུན་
མོང་དང་ཐུན་མོང་མ་ཡིན་པའི་བཤད་ཚུལ་སྣ་ཚོགས་ཡོད་ལ། སྐབས་ལ་ལར་བདེ་
སྡོམ་དུའང་བཤད་དོ། །བོད་སྐད་སོར་བཞག་གི་ཚེ་ལྕགས་སྲེག་ལྟ་བུ་ལེན་མི་ཕོད་
པར་སྐྱི་གཡའ་བ་ལ་ཤ་བརྩེ་བའམ་མ་ལུས་བརྩེ་བ་ཟེར་བ་བཞིན། སེམས་ཅན་སྡུག་
བསྔལ་གྱིས་མནར་བ་མཐོང་བ་ན་མི་བཟོད་པ་སྐྱེས་པ་སེམས་སམ་སྙིང་བརྩེ་བ་ཞེས་
ཟེར་བ་བཤད་དོ། །ལྷག་མའི་ཚིག་དོན་རྣམས་ནི་གོ་སླ། གཉིས་པ་སྙན་མ་ནི། རྩ་
བ་ལས།
བདག་སྔོན་སྡིག་པའི་སེམས་ཅན་རྣམས། །
བྱམས་པས་གསལ་བར་སྨིན་བྱས་ཤིང་། །
ཞེས་དང་། དོན་སྤྱོད་པ་སྟོན་པར། རྩ་བ་ལས།
ཐེག་པ་གསུམ་ལ་རབ་བཀོད་པས། །
ཆོས་ཀྱི་མཆོད་སྦྱིན་རྒྱས་གྱུར་ཅིག །



༡༧༡
ཅེས་བྱུང་། དེའང་སྔོན་ཀླུའི་རྒྱལ་པོ་རྔ་ཞེས་བྱ་བར་འཁྲུངས་པའི་ཚེ་རང་གི་ནུ་བོ་
ཉེ་རྔ་དང་ལྷན་ཅིག་ཏུ་བྱོན་པ་ནི། ཀླུའི་རྒྱལ་པོ་རྔ་སྒྲས་ཡང་དང་ཡང་དུ་བརྙས་སྨོད་
དང་ཚིག་རྩུབ་དྲག་པོས་སྤྱོས་པ་ཉེ་རྔས་མ་བཟོད་པར་དེ་དང་འཁོན་པར་བརྩམས་
པ་ན། རྔས་འཇམ་ཞིང་ཡིད་དུ་འཐད་པའི་ཚིག་དུ་མས་གྲོས་བཏབ་ནས་ཞི་ཞིང་དུལ་
བར་བྱས་པ་དང་། རྒྱལ་བུ་ཟླ་བར་གྱུར་པའི་ཚེ་སྲིན་པོ་རྐང་ཁྲ་ཞེས་བྱ་བ་སྐྱེ་བོ་སྟོང་
ཕྲག་དུ་མའི་སྲོག་འཕྲོག་པར་བྱེད་པ་ཤིན་ཏུ་རྔམ་ཞིང་རྩུབ་པའི་གདུག་པ་ཅན་ལའང་
ཐབས་མཁས་ཀྱི་སྒོ་ནས་གསུང་གླེང་མཛད་པས་ཕ་རོལ་པོ་བློ་སྣ་འགྱུར་ཏེ། སྔར་
བྱས་ཀྱི་ལས་ལ་འགྱོད་པ་དྲག་པོ་སྐྱེས་ནས་ཆོས་ཀྱི་སྣོད་དུ་གྱུར་ཅིང་། གསོད་པའི་
ཕྱིར་གོ་རར་བཅུག་པའི་རྒྱལ་རིགས་མང་པོའང་སྲོག་ཐར་བར་མཛད་པ་ལྟ་བུ་ཐབས་
མཁས་ཀྱིས་སྙན་པར་སྨྲ་བའི་སྒོ་ནས་གདུག་པ་ཅན་རྣམས་སྨིན་པར་བྱས་པའི་རྣམ་
ཐར་དང་། བྱང་ཆུབ་སེམས་དཔའ་དཔའ་བའི་སྟོབས་ཀྱིས་བདུད་ཤུགས་འཆང་
རྫུ་འཕྲུལ་གྱིས་བཏུལ་ཏེ་ལྷ་མི་དཔག་ཏུ་མེད་པ་བླ་མེད་བྱང་ཆུབ་ལ་བཀོད་པ་དང་།
རྒྱལ་པོ་བསོད་ནམས་སྟོབས་ཀྱིས་སེམས་ཅན་བགྲང་ལས་འདས་པ་དགེ་བ་བཅུ་དང་
བྱང་ཆུབ་གསུམ་ལ་བཀོད་པ། བརྒྱ་བྱིན་ལེགས་པར་སྣང་བྱེད་ཀྱིས་གནོད་སྦྱིན་
འཇིགས་སུ་རུང་བར་སྤྲུལ་ནས་སྤྲུལ་པའི་མི་སྡིག་པ་བྱེད་པ་རྣམས་ཟ་བ་སོགས་ཀྱི་
འཇིགས་པ་དུ་མ་བསྟན་ཏེ་འཛམ་བུ་གླིང་པ་མཐའ་དག་བཙན་ཐབས་སུ་དགེ་བ་བཅུ་
ལ་སྦྱོར་བར་མཛད་པ་སོགས་དོན་སྤྱོད་པའི་རྣམ་ཐར་དང་འབྲེལ་བའི་སྐྱེས་རབས་
མཐའ་ཡས་སོ། །དེ་ལྟར་བཅོམ་ལྡན་འདས་ཉིད་ཀྱིས་སྔོན་སྡིག་པ་མི་དགེ་བའི་ཕྱོགས་
ལ་ཞེན་པའི་སེམས་ཅན་ཤིན་ཏུ་གདུལ་དཀའ་བ་རྣམས་ཀྱང་རང་རང་གི་ཁམས་དང་
མཐུན་པར་ཐོག་མར་འཇིག་རྟེན་གྱི་གཏམ་སྙན་པོ་ཚུན་ཆད་ཀྱི་སྒོ་ནས་བློ་བྲིད་དེ། རང་
དང་སེམས་མཐུན་པར་གྱུར་པ་ན་ཐབས་མཁས་ཀྱིས་རིམ་པས་ཆོས་ཀྱི་ཕྱོགས་སུ་



༡༧༢
ཁ་ལོ་བསྒྱུར་ཏེ། དོན་སྤྱོད་པ་དངོས་གཞིའི་ཚེ་སོ་སོའི་སྐལ་པ་དང་འཚམ་པར་ཉན་
རང་བྱང་སེམས་ཀྱི་ཐེག་པ་གསུམ་པ་འགོད་པར་མཛད་པ་དེའི་བདེན་པའི་སྟོབས་
ཀྱིས་ཐར་འདོད་ཀུན་གྱི་རེ་བ་ཚིམ་པར་བྱེད་པའི་ཆོས་ཀྱི་མཆོད་སྦྱིན་དམ་པ་རྒྱལ་
བའི་བསྟན་པ་རིན་པོ་ཆེ་དར་ཞིང་རྒྱས་པར་སྨོན་པའོ། །དེའང་སྡིག་པའི་སེམས་ཅན་
ཞེས་པ་རིན་ཆེན་དོན་གྲུབ་ཀྱི་ཊིཀྐར་སྡིག་པའི་ལྟ་བ་ལ་ཞེན་པའི་སེམས་ཅན་ལ་བཤད་
ཀྱང་༑ ༑རྣམ་བཤད་རིགས་པ་ལས། སྡིག་པ་ནི་ཐ་ཆད་ཀྱི་དོན་གྱིས་ན་ཉེས་པར་
སྤྱད་པ་ཡིན་ཏེ་ཞེས་པ་ལྟར། སྒོ་གསུམ་བག་མེད་པས་ཉེས་སྤྱོད་ལ་ཞུགས་པའི་སེམས་
ཅན་ལ་བྱས་ན་བདེའམ་སྙམ། བྱམས་པས་གསལ་བར་སྨིན་ཞེས་པ་བདེ་བ་ལྡན་འདོད་
ཀྱི་ཀུན་སློང་བསྟན་ལ། རྣམ་པ་གཅིག་ཏུ་ཡིད་འོང་གི་བྱམས་པ་ནི་མས་བུ་གཅིག་
པ་མཐོང་བ་བཞིན་སེམས་ཅན་ཐམས་ཅད་ཡིད་འོང་གི་རྣམ་པར་ལྟ་བ་ཡིན་ཞིང་། ནང་
གི་ཀུན་སློང་དེའི་རང་མདངས་ཀྱིས་ཕྱིའི་རྣམ་འགྱུར་ལའང་ཁྲོ་གཉེར་མེད་པར།
བཞིན་གྱི་མདངས་གསལ་ཞིང་འཛུམ་པ་ཞིག་འབྱུང་བ་ཆོས་ཉིད་ཡིན་པས། གཞན་
ལ་གཏམ་སྨྲ་བའི་དུས་ཀྱི་རྣམ་པའང་བསྟན་པ་ཡིན་ཏེ། ལམ་རིམ་ལས། སྙན་སྨྲ་
ནི་ཁྲོ་གཉེར་མེད་ཅིང་བཞིན་གྱི་མདངས་གསལ་བ་འཛུམ་པ་སྔོན་དུ་བཏང་སྟེ། ཞེས་
སོ༑ ༑དེས་ན་གཞན་དང་གཏམ་སྨྲ་བ་སོགས་ཀྱི་ཀུན་སྤྱོད་ཀྱང་ཕ་རོལ་པོའི་ཡིད་
དང་མཐུན་ཞིང་དོན་དུ་འགྱུར་བ་ཞིག་གལ་ཆེ་བས། གནས་འདི་ལ་གཟབ་པར་བྱ་
དགོས་ཏེ། ས་སྐྱའི་ལེགས་བཤད་ལས། རྨ་གཞན་མཁས་ན་འཚོ་སྲིད་ཀྱི། །ཉེས་
པའི་ཚིག་རྨ་འདྲུད་པ་མེད། །ཁྲུ་ཡིས་འུག་པ་དམའ་ཕབ་པས། །བསྐལ་པའི་བར་
དུ་འགྲན་ལ་ལྟོས། །ཞེས་དང༌། སྨྲ་མང་ཉེས་པ་འཛིན་པའི་རྒྱུ། །མི་སྨྲ་ཉེས་པ་
སྤོང་བའི་གཞི། །ནེ་ཙོ་སྨྲ་བས་གཟེབ་ཏུ་བཅུག །འདབ་ཆགས་སྟུག་པ་བདེ་བར་
རྒྱུ༑ ༑ཞེས་པ་ལྟར་ཚིག་ངན་གྱིས་དོན་མེད་པར་གཞན་དང་འཁོན་ཞུགས་ཏེ་དགྲར་



ป
སྡང་བ་དང་། རང་ཉིད་ལ་ཕྱི་མར་རྣམ་སྨིན་ལྕི་ཞིང་ཚེ་འདིར་ཡང་སོས་མི་བདེ་བ་
སྣ་ཚོགས་འབྱུང་བས་རང་གཞན་གཉིས་ཀ་ཕུང་བྱེད་ཀྱི་རྒྱུར་འགྲོའོ། །ཚུལ་འདི་
དག་ནི་ཇོ་བོ་ཡབ་སྲས་ཀྱི་ཞུས་ལན་ནོར་བུའི་འཕྲེང་བའི་ལེའུ་ཉེར་གསུམ་ལས། ངག་
གི་ཉེས་པས་དགྲ་བོས་འགུག །ངག་གི་ཉེས་པས་བཤེས་དང་འབྲལ། །ངག་གི་ཉེས་
པས་ལྕེ་དག་ལ། །རྨོ་འདོར་སྟོང་གིས་རྨོད་ཅེས་ཐོས། །ལ་ལ་དག་ལ་བསྟོད་བྱས་
ཀྱང་༑ ༑དོགས་པ་བསླད་ནས་མཚང་ལ་འཕོག །ཅེས་དང་། ཀུ་རེའི་ཐ་མ་
འཐབ་མོར་འགྲོ །ངག་གི་ཐ་མ་ལུས་གཉིས་རྩོད། །ལུས་ཀྱི་ཐ་མ་སྲོག་དང་འབྲལ།
སྲོག་གི་ཐ་མ་ངན་འགྲོར་འགྲོ །ཞེས་སོགས་ཀྱིས་འཕྲལ་ཡུན་ཀུན་ཏུ་ཉེས་དམིགས་
ཆེ་ཚུལ་དང་། གཉིས་པ་གཞན་ལ་སྨྲ་བའི་ཚེ། །ངག་དེ་མགྲིན་པར་བསྐྱིལ་བྱས་
ནས༑ ༑དེ་ལ་རེ་ལྟོས་འདུག་མི་འདུག །ཅེས་པ་ནས། དོན་དང་ལྡན་ནམ་མི་ལྡན་
ལྟ༑ ༑འགྲོ་ན་སྨྲ་སྒོར་བཏང་བར་བྱ། །མི་འགྲོ་མགྲིན་པའི་ཨཱ་ལ་བསྟིམ། །ཞེས་
དྲིན་ཚད་འཕྲལ་དུ་ཁར་མི་འདོན་པར་ཚིག་གི་སྐྱོན་ཡོན་དང་། དགོས་པ་ཡོད་མེད་
སོགས་བརྟག་ནས་སྨྲ་དགོས་པ་དང་། རྣམ་གཡེང་བདུད་ཀྱིས་བྱིན་བརླབས་ནས།
མང་པོའི་ནང་དུའང་ལྷང་ངེར་ལམ། །དེར་འཚོགས་ཐམས་ཅད་ཐུགས་ཁྲེལ་ནའང་།
འཕྲལ་ནི་བཞད་གད་བསླུ་ཞིང་བསྟོད། །ཅེས་འགའ་ཞིག་མང་པོའི་ནང་དུ་ཅོལ་གཏམ་
སྨྲས་པ་ན། ཕ་རོལ་པོ་རྣམས་ཞེ་ཁྲེལ་ཡང་འཕྲལ་ལ་ངོ་བསྟོད་དང་བཞད་གད་ཐེག་
གེ་བྱས་པས། ཁོས་གཏམ་དེ་ལམ་དུ་སོང་སྙམ་ནས་ང་རྒྱལ་སྐྱེས་ཏེ། ཕྱིར་ཡང་
སྨྲ་བ་ཇེ་མང་གིས་ཤིན་ཏུ་འཆལ་བར་འགྱུར་བ་སྲིད་པས། དེ་འདྲ་ལ་ལྷག་པར་ཟོན་
བྱེད་དགོས་པ་སོགས་གཏམ་སྨྲ་ཚུལ་ལེགས་ཉེས་ཀྱི་རྣམ་དབྱེ་ཤིན་ཏུ་ཞིབ་པར་
གསུངས༑ ༑སྤྱོད་འཇུག་ལས། རྟག་ཏུ་འཛུམ་པའི་བཞིན་དུ་གྱིས། །ཁྲོ་གཉེར་པོ་
ཟུབ་ཡོངས་ཐོངས་ཏེ། །འགྲོ་བའི་ཤེས་དང་གསོད་པོར་གྱིས། །ཞེས་དང་། སོར་



༡༧༤
མོའི་བརྡ་ནི་མི་བྱ་སྟེ། །གུས་དང་བཅས་པའི་གཡས་པ་ཡི། །ལག་པ་དག་ནི་ཀུན་
གྱིས་ཀྱང་། །ལམ་ཡང་དེ་ལྟར་བསྟན་པར་བྱ། །ཞེས་གཞན་དང་ཕྲད་པ་ན་རྟག་
ཏུ་བཞིན་འཛུམ་བག་དང་བཅས་ཤིང་། ཕ་རོལ་པོ་ལམ་གར་འགྲོ་ལྟ་བུ་དྲིས་པ་ལ་
སྟོན་པ་ལྟ་བུ་མ་གུས་པའི་རྣམ་འགྱུར་མི་བྱ། ལག་པ་གཡས་པའི་ཐལ་མོ་བཀན་ཏེ་
གུས་པའི་རྣམ་འགྱུར་དང་བཅས་སྟོན་པ་ལྟ་བུ་སྤྱོད་ལམ་གྱི་ཆ་མཐའ་དག་ནས་གཞན་
གྱི་སེམས་མགུ་བ་ཞིག་བྱེད་དགོས་པ་བྱང་ཆུབ་སེམས་དཔའ་རྣམས་ཀྱི་དམ་ཚིག་ཡིན་
ནོ༑ ༑སེམས་ཅན་སྡུད་པར་བྱེད་པའི་ཐབས་ཀྱང་ཟས་ནོར་སོགས་བྱིན་ནས་ཀུན་
གྱི་རེ་བ་སྐོང་བ་ཤིན་ཏུ་དཀའ་ལ། སྙན་པར་སྨྲ་བ་ནི་བྱ་སླ་ཞིང་དོན་ཆེ་བས་ཐབས་
མཁས་སྨད་དུ་སྒྱུར་པ་ཡིན་ཏེ། ས་པཎྜི་ཏས། བྱམས་པས་ཁྱབ་པའི་ཚིག་སྨྲ་བ།
བསྒྲུབ་སླ་གཞན་དགའ་སྡུད་པའི་མཆོག །ནོར་གྱིས་མགུ་བར་སུ་ཡིས་ནུས། །ལུས་
སྲོག་བཏང་ཡང་ཕྱེད་མི་ཚིམ། ཞེས་གསུངས་པ་ལྟར་རོ། །བྱམས་པས་གསལ་བར་
སྨིན་བྱས་ཞེས་པ་ལ། སྨིན་པའི་དོན་དང་སྨིན་པ་བརྒྱུད་ཀྱི་དབྱེ་བ་སོགས་རྒྱུན་གྱི་
ཡོངས་སུ་སྨིན་པའི་ལེའུ་ལས་འབྱུང་བ་དེར་བལྟ་ཞིང་། འདིར་སྐབས་དོན་ནི་ཆོས་
ཉན་པའི་སྣོད་རུང་དུ་གྱུར་པ་ལ་བྱའོ། །ཐེག་པ་གསུམ་ལ་རབ་བཀོད་ཅེས་པའི་ཐེག་
པའི་སྒྲ་དོན་ནི། འགའ་ཞིག་གིས་ཐེག་མི་ཐེག་སྒོམ་པ་པོའི་བློའི་སྟོབས་དང་འཚམ་
པའི་ཁུར་ཆེ་ཆུང་ལྟ་བུ་ཞིག་ལ་བཤད་པ་དང་། ལ་ལ་ཐེག་པ་མཆོག་དམན་གྱི་འབྱེད་
བྱེད་མཐའ་བྲལ་རྟེན་འབྱུང་གི་དེ་ཁོ་ན་ཉིད་རྟོགས་པའི་ལྟ་བ་གོ་ནུས་མི་ནུས་ཀྱི་སྒོ་
ནས་འབྱེད་པར་འདོད་པ་མི་འཐད་དེ། དང་པོ་སྒྲ་དོན་བཤད་ཚུལ་མི་འཐད་པ་ནི།
འདུལ་བའི་གོས་གཞིའི་སྐབས་སུ་ཐེག་པ་ཞེས་པ་ཁྱོགས་དང་ཤིང་རྟ་སོགས་ལ་བཤད།
ཐུབ་དགོངས་ལས་འཇུག་སྒྲུབ་ཀྱི་ཐད་དུ་གླང་པོ་ཆེ་སོགས་ལ་བཤད་པ་གང་ལྟར་ཡང་
དེ་ལ་ཞོན་ནས་སྐྱོད་བྱེད་ཅིག་ལ་འཇུག་པས། སྡུད་པ་ལ
པ་ལས་ཀྱང་། དགའ་སྐྱིད་བདེ་



༡༧༥
བ་མངོན་པར་ཐོབ་བྱེད་ཐེག་པའི་མཆོག །གང་ཞིག་ཞོན་ནས་ཕྱོགས་སུ་འགྲོ་བ་
དམིགས་སུ་མེད། །ཅེས་དང་། སྤྱོད་འཇུག་ལས། བྱང་ཆུབ་སེམས་ཀྱི་རྟ་ཞོན་
ནས༑ ༑བདེ་ནས་བདེ་བར་འགྲོ་བ་ལ། །ཞེས་པ་ལྟར། ཐེག་པ་དེ་ལ་ཕར་ཞོན་
ནས་རང་གི་བྱང་ཆུབ་ཏུ་སྒྲོད་པར་བྱེད་དགོས་ཀྱི། ཚུར་རང་གིས་ཁུར་ནས་འགྲོ་
བར་མ་བཤད་དོ། །དེས་ན་སྔགས་རིམ་ལས། ཐེག་པ་ནི་འདིར་འདོང་བ་འབྲས་
བུ་དང་། འདིས་འདོང་བ་རྒྱུའི་ཐེག་པ་སྟེ་བགྲོད་པས་ན་ཐེག་པའོ། །ཞེས་གསལ་
བར་གསུངས་པ་ཉིད་ཚད་མར་བྱ་ཡི། ཡོད་པ་བཞག་ནས་མེད་པ་ལས་བཙལ་བར་
མི་བྱའོ། །ཐེག་པའི་འབྱེད་ཆོས་ལྟ་བའི་སྒོ་ནས་བཞག་པའང་ཤིན་ཏུ་མི་འཐད་དེ།
དཔལ་ལྡན་ཟླ་བས་ལུང་བདུན་དང་རིགས་པ་གསུམ་གྱི་སྒོ་ནས་ཐེག་པ་གསུམ་པོ་གང་
གིའང་འཕགས་པའི་གང་ཟག་ལ་རྟེན་འབྱུང་གི་དེ་ཁོ་ན་ཉིད་མངོན་སུམ་དུ་རྟོགས་
པས་ཁྱབ་པར་གསུངས་པ་ནི་རྒྱལ་བའི་དགོངས་པ་མཐར་ཐུག་པ་ཡིན་པས། དེ་ཐེག་
པ་ཆེན་པོར་འཇོག་བྱེད་ཡིན་ན་ཉན་རང་འཕགས་པ་ཐམས་ཅད་ཀྱང་ཐེག་ཆེན་པར་
འགྱུར་ལ། དེ་འདོད་ན་ཐེག་དམན་འཕགས་པ་མི་སྲིད་པས། ཐེག་པ་གསུམ་གྱི་
དབྱེ་བ་འབྱེད་བྱེད་ཀྱང་མི་དགོས་པར་འགྱུར་རོ། །དེས་ན་ལྟ་བས་འབྱེད་ཅེས་པ་
ནི༑ ༑གྲུབ་མཐའི་རྣམ་དབྱེ་ཡིན་པས། གྲུབ་མཐའ་དང་ཐེག་པའི་རྣམ་དབྱེ་མ་ནོར་
བ་དགོས་ཏེ། ཐེག་པ་ཆེ་ཆུང་གི་དབྱེ་བ་ནི་བསམ་པ་སེམས་བསྐྱེད་སོགས་ཐབས་
ཀྱི་སྒོ་ནས་འབྱེད་པ་མ་གཏོགས། ཤེས་རབ་ལྟ་བའི་སྒོ་ནས་འབྱེད་པར་ཚད་ལྡན་
སུས་ཀྱང་མ་བཤད་ལ། ཁྱད་པར་དུ་རྗེ་བླ་མའི་སྔགས་རིམ་ལས། སྤྱིར་ཐེག་པ་
ཆེ་ཆུང་སྟོང་པ་ཉིད་ཀྱི་ཤེས་རབ་ཀྱིས་མི་འབྱེད་པར་ཐབས་ཀྱིས་འབྱེད་དགོས་ལ།
ཁྱད་པར་དུ་ཐེག་པ་ཆེན་པོ་ལ་གཉིས་སུ་ཕྱེ་བའང་ཟབ་མོ་རྟོགས་པའི་ཤེས་རབ་ཀྱིས་
མི་འབྱེད་ཀྱི། ཐབས་ཀྱིས་དབྱེ་དགོས་ཤིང་། ཞེས་གསུངས་པའི་ཕྱིར་རོ། །ཆོས་



༡༧༦
ཀྱི་མཆོད་སྦྱིན་རྒྱས་གྱུར་ཅིག །ཅེས་པ། སྤྱིར་མཆོད་སྦྱིན་གྱི་དོན་ཡོན་ཏན་གྱི་མགྲོན་
ལ་མཆོད་པ་དང་། སྙིང་རྗེའི་མགྲོན་ལ་སྦྱིན་པར་བཤད་པ་ལྟར་འདིར་ཡང་དམ་པའི་
ཆོས་བཤད་སྒྲུབ་གཉིས་ཀྱི་སྒོ་ནས་འཕེལ་བས་རྒྱལ་བ་རྣམས་ལ་མཆོད་པ་དང་།
སེམས་ཅན་ལ་ཕན་བདེ་སྟེར་བས་སྦྱིན་པར་འགྲོ་བ་ལ་བཤད་པའང་མི་རུང་བ་མེད་
ལ༑ ༑རྒྱན་སྣང་ལས། རྣམ་པར་གསལ་བ་ཉིད་དུ་ཤེས་པར་བྱ་བས་ན་ཆོས་ཀྱི་
མཆོད་སྦྱིན་སྦྱིན་པའོ། །ཞེས་པ་ལྟར། མཆོད་སྦྱིན་རྒྱ་ཆེན་པོའི་ཚེ་ནོར་བཟང་དགུ་
ཐམས་ཅད་ལྷུག་པར་གཏོང་བ་བཞིན། འདིར་ཡང་ཆོས་ཀྱི་དོན་ཟབ་ཅིང་རྒྱ་ཆེ་བ་
མཐའ་དག་མ་སྦས་ཤིང་དཔེ་མཁྱུད་མེད་པར་སྙན་པར་སྨྲ་བའི་སྒོ་ནས་གདུལ་བྱ་ལ་
གསལ་བར་སྟོན་པའི་དོན་དུ་བྱས་ན་སྐབས་ཀྱི་དོན་དང་ཡང་འབྲེལ་བས་ཤིན་ཏུ་ལེགས་
སམ་སྙམ། བཞི་པ་དོན་མཐུན་པ་ནི། རྩ་བ་ལས།
བདག་སྔོན་ཐབས་ཤེས་གྱུར་པ་ན། །
སེམས་ཅན་ལྟ་ངན་ལས་བསྒྲལ་ཅིང་། །
ཡང་དག་ལྟ་ལ་བཀོད་བྱས་པས། །
ཆོས་ཚུལ་རྣམ་པར་འཕེལ་གྱུར་ཅིག །
ཅེས་བྱུང་། བྲ་སྟི་དགེ་བཤེས་ཀྱི་ཊཱིཀྐར། ཐེག་པ་གསུམ་ལ་རབ་བཀོད་ཅེས་པའང་
སྙན་སྨྲའི་ཁོངས་སུ་བསྡུས་ནས་ཤོ་ལོ་ཀ་འདི་དོན་སྤྱོད་པ་ལ་སྦྱར་ཏེ། དོན་མཐུན་
པ་ཤུགས་ཀྱིས་འཐོབ་པ་ལས་གཞུང་དང་དངོས་སུ་སྦྱོར་རྒྱུ་མེད་པར་གསུངས། སྤྱིར་
སྙན་སྨྲ་ལ་འཇིག་རྟེན་དང་ལྡན་པ་དང་། ཆོས་བསྟན་པ་དང་ལྡན་པ་གཉིས་གསུངས་
པས་ཐེག་པ་གསུམ་གྱི་ཆོས་སྟོན་པ་སྙན་སྨྲའི་ཁོངས་སུ་མི་འདུ་བ་མིན་ཡང་། དེར་
ཐེག་པ་གསུམ་ལ་བཀོད་ཅེས་པའི་ཚིག་གི་ནུས་པ་དོན་སྤྱོད་པ་ལ་སྦྱར་ན་བདེ་བ་དང་།
འདིར་ཐབས་ཤེས་གྱུར་པ་ན་ཞེས་པའང་། གཞན་གྱི་དོན་བྱེད་པ་ལ་ཐོག་མར་དོན་
བ་.



1ม่ม่
དེ་ཉིད་རང་གིས་བསླབ་ནས་ཁོང་དུ་ཆུད་པའམ
འམ་མངོན་དུ་བྱས་པ་དགོས་པའི་དོན་
དུ་གསལ་ལ། དེ་ནི་དོན་མཐུན་ཚུལ་ཡིན་པས་འདི་བཞིན་བཤད་པར་བྱའོ། །དེའང་
སྔོན་ཀུན་ཏུ་རྒྱུ་བྱང་ཆུབ་ཏུ་གྱུར་པའི་ཚེ་རྒྱལ་པོ་ཞིག་གི་མཆོད་གནས་སུ་གྱུར་ནས་
རྒྱལ་པོ་དེ་ཉིད་ཆོས་ལ་བཙུད་པ་སྡིག་བློན་རྣམས་ཀྱིས་མ་བཟོད་པར་ཕྲ་མ་བྱས་པའི་
རྐྱེན་གྱིས་རྒྱལ་པོའི་གུས་པ་ལྷོད་པར་གྱུར་པ་ན། དེ་ལ་ཁྲོས་པ་མིན་ཡང་དེ་དག་འདུལ་
བ་ལ་ཐོག་མར་རང་ཉིད་ཀྱིས་ཡོན་ཏན་ཁྱད་པར་ཅན་མངོན་དུ་བྱེད་དགོས་པར་
གཟིགས་ནས་ཡུལ་དེར་མ་བཞུགས་པར་དབེན་པར་གཤེགས་ཏེ་བསམ་གཏན་བཞི་
དང་མངོན་ཤེས་ལྔ་བསྒྲུབ་པར་མཛད། དེ་ནས་དུས་ལ་བབས་པ་ན་སྤྲུལ་པའི་སྤྲེའུ་
པགས་པ་གྱོན་ནས་ཕེབས་པར་བློན་པོ་རྣམས་ཀྱིས་སྨད་པའི་ཚེ། རྐྱེན་དེ་ཉིད་ལས་
བརྩམས་ཏེ་རིགས་པ་སྣ་ཚོགས་པའི་སྒོ་ནས་རྒྱུ་མེད་པར་སྨྲ་བ་དང་། དབང་ཕྱུག་
རྒྱུར་ལྟ་བ་དང་། ལས་ཁོ་ན་ལས་བྱུང་བར་ལྟ་བ་དང་། རྒྱལ་རིགས་ཀྱི་གཞུང་ལ་
བརྟེན་པ་སོགས་ཀྱི་ལྟ་བ་ངན་པ་ཐམས་ཅད་སོ་སོར་སུན་ཕྱུངས་ཏེ་རྒྱལ་བློན་འཁོར་
བཅས་ཡང་དག་པའི་ལྟ་བ་ལ་བཀོད་པ་དང་། ཚངས་པའི་འཇིག་རྟེན་དུ་ལྷའི་དྲང་
སྲོང་ཆེན་པོར་འཁྲུངས་པའི་ཚེ། ཡུལ་ལུས་འཕགས་པོའི་རྒྱལ་པོ་ཡན་ལག་སྦྱིན་ཞེས་
བྱ་བ་ཆད་ལྟ་ལ་ཞུགས་ནས་སྡིག་པ་སྣ་ཚོགས་སྤྱོད་པ་རྫུ་འཕྲུལ་གྱིས་བཏུལ་ཏེ་ལྟ་བ་
ཕུན་སུམ་ཚོགས་པ་ལ་སྦྱར་བ་དང་། འཕགས་པ་ཤཱ་རིའི་བུ་མུ་སྟེགས་ཀུན་ཏུ་རྒྱུར་
གྱུར་པའི་ཚེ། ཐུབ་པའི་སྐུ་ཚེ་སྔ་མ་ཞིག་གིས་དེ་ལྟ་ངན་ལས་བསྒྲལ་བར་པད་དཀར་
ལས་གསུངས་པ་སོགས་སྐྱེ་བ་དུ་མར་གདུལ་བྱ་རྣམས་འཇིག་རྟེན་དང་འཇིག་རྟེན་
ལས་འདས་པའི་ཡང་དག་པའི་ལྟ་བ་ལ་བཀོད་ཚུལ་མདོ་སྡེ་རྣམས་སུ་རྒྱ་ཆེར་འབྱུང་
ངོ་༑ ༑ལྟ་ངན་འགོག་པ་དང་ལྟ་བ་རྣམ་དག་ལ་འགོད་པ་འདི་ནི་ཚད་མ་རྣམ་འགྲེལ་
ལས༑ ༑ཐབས་བྱུང་དེ་རྒྱུ་ལྐོག་གྱུར་པས། དེ་འཆད་པ་ནི་དཀའ་བ་ཡིན། །ཞེས་



མིན
དང་༑ ༑རང་ཉིད་ངེས་ཤིང་གཞན་དག་ལ། །ངེས་པ་སྐྱེད་པར་འདོད་པ་ཡི། །ཞེས་
གསུངས་པ་བཞིན། སྦྱིན་གཏོང་སོགས་དང་མི་འདྲ་བར། དོན་དེ་ཉིད་རང་གིས་
ལེགས་པར་རྟོགས་པ་སྔོན་དུ་སོང་བའི་སྒོ་ནས་གཞན་ལ་སྟོན་དགོས་པས། འདིར་
ཡང་༑ ༑བདག་སྔོན་ཐབས་ཤེས་གྱུར་པ་ན། །ཞེས་གསུངས་ཏེ་དོན་མཐུན་པའི་
ཚུལ་དང་ཤིན་ཏུ་མཐུན་ནོ། །དེ་ལྟར་རིགས་པ་བཞི་སོགས་ཀྱི་སྒོ་ནས་ལས་རྒྱུ་འབྲས་
དང་༑ ༑རྟེན་འབྱུང་གི་རྣམ་གཞག་སོགས་ཡང་དག་པའི་ལྟ་བ་ཕྲ་རགས་ཐམས་ཅད་
ལ་ཐེ་ཚོམ་མེད་པའི་ངེས་པ་རྙེད་ཅིང་། ཇི་ལྟར་རྟོགས་པའི་དོན་དེ་ཉིད་ཡང་དང་
ཡང་དུ་གོམས་པར་མཛད་དེ། རང་གིས་ཇི་ལྟར་ངེས་པ་བཞིན་དུ་གདུལ་བྱ་རྣམས་
ལ་བསྟན་པ་ན་ལུང་དང་རིགས་པའི་སྒོ་ནས་ངེས་པ་རྙེད་ཅིང་། ལྷག་པར་སློབ་དཔོན་
རང་ཉིད་ཀྱིས་སྒྲུབ་པ་ནན་ཏན་དུ་བྱེད་པའི་ཚུལ་མཐོང་ནས། འདི་ལས་འབྲས་བུ་
ཕུན་སུམ་ཚོགས་པ་ཞིག་འབྱུང་བར་གདོན་མི་ཟའོ་སྙམ་དུ་ཡིད་ཆེས་རྙེད་དེ། སློབ་
དཔོན་གྱི་རྣམ་ཐར་བཞིན་བརྩོན་པ་རྒྱུན་ཆགས་སུ་བསྟེན་པས་དེ་དག་ཀྱང་སྨིན་ཅིང་
གྲོལ་བར་གྱུར་པ་དེའི་བདེན་པའི་སྟོབས་ཀྱིས་རྒྱལ་བའི་ཆོས་ཚུལ་ཕུན་སུམ་ཚོགས་
པ་གོང་ནས་གོང་དུ་འཕེལ་ཞིང་རྒྱས་པར་གྱུར་ཅིག་ཅེས་སྨོན་པ་མཛད་པའོ། །དེའང་
ཐབས་ཤེས་ཞེས་པ་ནི། ཐབས་དེ་ཉིད་ཚད་མའི་སྒོ་ནས་ཤེས་པ་ཁོ་ན་ལ་མི་བྱེད་དེ།
རྒྱན་ལས་སྐྱབས་འགྲོའི་ཐུན་མོང་མ་ཡིན་པའི་ཁྱད་ཆོས་བཞིའི་ནང་ནས་རྟོགས་པའི་
དོན་ས་གོང་མ་གོང་མ་ལ་རིམ་གྱིས་བགྲོད་པ་ལ་གསུངས་པ་དང་། རྣམ་འགྲེལ་དུའང་།
གཤེགས་པ་རྟོགས་པའི་དོན་ཕྱིར། ཞེས་ལམ་གོང་མ་མངོན་དུ་མཛད་པ་ལ་རྟོགས་
པའི་སྒྲ་འཇུག་པར་གསུངས་པ་བཞིན། སྐབས་འདིའི་ཤེས་ཞེས་པའང་ཐབས་ཁྱད་
པར་ཅན་དེ་དག་མངོན་དུ་མཛད་པ་ལའང་བྱར་རུང་ངོ་། །དེ་ལྟར་ན་སྦྱིན་སོགས་
ཀྱི་སྤྱོད་པ་ལ་བསླབ་ཚུལ་དེ་ཐམས་ཅད་དོན་མཐུན་པའི་རྣམ་ཐར་ཡིན་ཏེ། ཡོན་ཏན་



༡༧༩
མཐའ་ཡས་པར་བསྟོད་པ་ལས། འགའ་ཞིག་རང་ཉིད་མ་དུལ་བཞིན་དུ་རིགས་པར་
ལྡན་པའི་ཚིག་སྨྲ་ཡང་། །རང་གི་ཚིག་དང་འགལ་བར་བྱེད་པས་གཞན་དག་འདུལ་
བར་མི་ནུས་ཞེས། །ཁྱོད་ཀྱིས་དགོངས་ནས་དེ་སླད་འགྲོ་བ་མཐའ་དག་ཐུགས་ལ་
བཞག་མཛད་ནས། །རེ་ཞིག་བདག་ཉིད་མ་དུལ་བ་ཉིད་འདུལ་བར་མཛད་ཕྱིར་རྩོམ་
པ་ལགས། །ཞེས་རང་རྒྱུད་འདུལ་བར་མཛད་པ་དེ་ཉིད་དོན་མཐུན་པའི་གཙོ་བོར་
གསུངས་པས། སེར་སྣ་སྤངས་ཏེ་སྦྱིན་པ་གཏོང་བར་མཛད་པ་ནི་གཞན་སྦྱིན་པ་ལ་
འགོད་པའི་སྐབས་ཀྱི་དོན་མཐུན་པ་དང་། ཉེས་སྤྱོད་སྤངས་ནས་ཚུལ་ཁྲིམས་བསྲུང་
བ་ནི་གཞན་ཚུལ་ཁྲིམས་ལ་འགོད་པའི་སྐབས་ཀྱི་དོན་མཐུན་པར་ཡིན་པ་སོགས་ཀུན་
ལ་འདྲ་བའི་ཕྱིར་རོ། །འདིའི་སྐབས་ཀྱི་ལྟ་ངན་ནི་ལས་རྒྱུ་འབྲས་སོགས་ལ་སྐུར་
བ་འདེབས་པའི་ཆད་ལྟ་ལ་གཙོ་བོར་བྱེད་ཅིང་། ཡང་དག་པའི་ལྟ་བའང་དེ་དང་
འཛིན་སྟངས་དངོས་སུ་འགལ་བ་ལས་འབྲས་ཀྱི་རྣམ་གཞག་སོགས་ངེས་པའི་ལྟ་བ་
ལ་བྱའོ། །ཁ་ཅིག་ཡང་དག་པའི་ལྟ་བ་བྱས་ཚད་སྟོང་ཉིད་ཀྱི་ལྟ་བ་ཁོ་ན་ལ་བྱེད་པ་
མི་འཐད་དེ། བཤེས་སྤྲིངས་ལས། གལ་ཏེ་མཐོ་རིས་ཐར་པ་མངོན་བཞེད་ན། །ཡང་
དག་ལྟ་ལ་གོམས་པ་ཉིད་དུ་མཛོད། །གང་ཟག་ལོག་པར་ལྟ་བ་དགེ་སྤྱད་ཀྱང་། ཐམས་
ཅད་རྣམ་པར་སྨིན་པའི་མི་བཟད་ལྡན། །ཞེས་མཐོ་རིས་ཐོབ་པ་ལ་ཡང་དག་པའི་
ལྟ་བ་མེད་མི་རུང་དུ་གསུངས་ཤིང་། །དེ་ལ་སྟོང་ཉིད་ཀྱི་ལྟ་བ་དགོས་པ་ཧ་ཅང་ཐལ་
བས༑ ༑ལས་འབྲས་ལ་ཡིད་ཆེས་ཀྱི་དད་པ་དང་མཚུངས་པར་ལྡན་པའི་ལྟ་བ་ལ་
བྱའོ༑ ༑རེད་མདའ་བའི་བཤེས་སྤྲིང་ཊིཀྐ་ལས་ཀྱང་། འདིར་ཡང་དག་པའི་ལྟ་
བ་ནི་གཉིས་ཏེ། ཀུན་རྫོབ་ཀྱི་ཡུལ་ཅན་དང་། དོན་དམ་པའི་ཡུལ་ཅན་ནོ། །དང་
པོ་ནི་ཕྱི་མར་ལས་དང་འབྲས་བུའི་འབྲེལ་བ་ལ་ཡིད་ཆེས་པའོ། །གཉིས་པ་ནི་ཆོས་
རྣམས་ཀྱི་དེ་ཁོ་ན་ཉིད་སྟོང་པ་ཉིད་རྟོགས་པའི་ཤེས་རབ་བོ། །ཡང་དག་པའི་ལྟ་བ་



༡༨༠
དང་པོ་ནི་མཐོ་རིས་ཀྱི་རྒྱུ་ཡིན་ལ། གཉིས་པ་ནི་ཐར་པའི་རྒྱུ་ཡིན་ནོ། །ཞེས་གསུངས་
ཤིང་༑ ༑དེར་མ་ཟད་འདུལ་བའི་མདོར་ཚུལ་ཁྲིམས་དང་ཆོ་ག་དང་ལྟ་བ་ཕུན་སུམ་
ཚོགས་པ་ཞེས་པའི་ལྟ་བའང་། ལས་དང་འབྲས་བུའི་འབྲེལ་བ་ལ་ཡིད་ཆེས་པ་ལ་
བྱེད་པས། དེ་མེད་པར་ཚུལ་ཁྲིམས་རྣམ་པར་དག་པའང་འབྱུང་ཐབས་མེད་དེ།
འཇམ་དཔལ་རྩ་རྒྱུད་ལས། ཇི་ལྟར་ཡང་དག་པའི་ལྟ་བ་མེད་པ་ལ་སྡོམ་བརྩོན་མེད་
པ་དང་ཞེས་གསུངས་པ་བཞིན་ནོ། །དེས་ན་འདིར་ཡང་དག་པའི་ལྟ་བ་ཚུལ་ཁྲིམས་
ཀྱི་རྒྱུའི་གཙོ་བོར་བཤད་པ་དང་། བཤེས་སྤྲིངས་ལས་མཐོ་རིས་ཀྱི་རྒྱུའི་གཙོ་བོར་
བཤད་པ་གནད་གཅིག་ཏུ་སྣང་ངོ་། །གདུལ་བྱ་ལ་ཡང་དག་པའི་ལྟ་བ་སྟོན་པའི་ཚེ་
ལུང་རིགས་ཀྱིས་བསྒྲུབ་ནས་ངེས་པ་རྙེད་པར་བྱར་ཡོད་ཀྱང་། ད་དུང་རང་ཉིད་
ཀྱིས་ནན་ཏན་དུ་གོམས་པར་མཛད་པ་ནི་གདུལ་བྱ་ལ་ཡིད་ཆེས་བསྐྱེད་པའི་ཐབས་
དང་༑ ༑སྒྲུབ་པ་ལ་སྐུལ་བྱེད་ཀྱི་མཆོག་ཏུ་གྱུར་པ་ཡིན་ཏེ། ཆེད་དུ་བརྗོད་པའི་ཚོམས་
ལས༑ ༑བདག་ཉིད་དང་པོར་རིགས་པར་གནས་བྱས་ནས། །ཕྱི་ནས་བདག་བཞིན་
གཞན་དག་གདུལ་བར་བྱ། །བདག་ཉིད་དང་པོར་རིགས་པར་གནས་བྱས་ན། །ཕྱི་
དུས་འདུལ་ཚེ་མཁས་པ་ཉོན་མི་མོངས། །ཞེས་དང་། ལམ་རིམ་ཆེན་པོ་ལས། དེའང་
རང་གིས་མ་བསྒྲུབ་ན་གཞན་ལ་འཇུག་ལྡོག་འདི་ལྟར་བྱ་དགོས་སོ་ཞེས་བཤད་པ་ན།
ཁྱོད་རང་ཡང་དོན་དེ་མ་སྒྲུབ་ནི་གཞན་ལ་དེ་སྒྲུབ་ཅེས་ཅིའི་ཕྱིར་སྨྲ། ཁྱོད་ཀྱང་ད་
དུང་གཞན་གྱིས་བཅོས་དགོས་སོ་ཞེས་ཟེར་ནས་བསྒྲུབ་ཏུ་མི་ཉན་ལ། རང་གིས་
བསྒྲུབས་པ་ཞིག་ཡིན་ན་བདག་ཅག་གང་ལ་བཙུད་པའི་དགེ་བ་དེ་ལ་ཁོང་རང་ཡང་
གནས་པར་བྱེད་པས་ན། འདི་བསྒྲུབས་ན་བདག་ཅག་ལ་ཕན་པ་དང་བདེ་བར་འགྱུར་
ངེས་སྙམ་ནས་གསར་དུ་འཇུག་ཅིང་། ཞུགས་ཟིན་པ་རྣམས་ཀྱང་མི་ལྡོག་པར་བརྟན་
པར་འགྱུར་ཞེས་གསུངས་ཏེ། གོང་དུ་དྲངས་པ་བཞིན་མདོ་སྡེ་རྒྱུན་གྱིས། བཞི་པས་



༡༨༡
རྣམ་པར་སྤྱོད་པའོ། །ཞེས་པའི་སྤྱོད་ཚུལ་ཡང་དེ་ཡིན་ནོ། །པོ་ཏོ་བ་ཆེན་པོའི་ཞལ་
ནས་ཀྱང་། ངས་ད་ལྟ་རི་རྩེ་ཡ་ཀི་ན་གསེར་གྱི་ཁྲོན་པ་རྡོལ་ནས་ཡོད་ཀྱི། ཁྱེད་རང་
ལེན་དུ་སོང་བྱས་ཀྱང་ངའི་ངག་འཁྱལ་དུ་གོ་ནས་ཁྱེད་འགྲོར་མི་ཉན་ང་རང་གིས་
རིངས་པར་ཕྱིན་ན་ཁྱོད་ཚོ་ངའི་གཞུག་ན་ཡར་དྲིལ་ཡོང་། དེ་བཞིན་དུ་བླ་མ་རང་
ཆོས་བཞིན་མི་བྱེད་པར་གཞན་ལ་ཆོས་བཤད་ཀྱང་ལག་ལེན་བྱེད་མཁན་མི་ཡོང་ལ།
བླ་མ་རང་གིས་ཆོས་བཞིན་བྱས་ན་གཞན་ཡང་རྗེས་སུ་སློབ་པ་བག་རེ་ཡོང་། ཞེས་
གསུངས་པས། ཆོས་སྟོན་པ་པོའི་དགེ་བའི་བཤེས་གཉེན་དུ་འཇོག་པའང་ངག་གིས་
བཤད་པ་ཁོ་ན་ལ་མི་བྱེད་པར། ལག་ལེན་དུ་འདེབས་བ་བཟང་པོའི་མིག་ལྟོས་ཀྱི་
ཡུལ་དུ་འགྲོ་བ་ཞིག་གལ་ཆེ་སྟེ། མདོ་མྱང་འདས་ལས། བདག་བྱང་ཆུབ་ལ་ནན་
ཏན་དུ་བྱེད་པས་གཞན་ཡང་བྱང་ཆུབ་ལ་ནན་ཏན་བྱེད་དུ་འཇུག་པ་སྟེ། དེ་བས་ན་
དགེ་བའི་བཤེས་གཉེན་ཞེས་བྱའོ། །ཞེས་གསུངས་པའི་ཕྱིར། དེ་ལྟར་དོན་མཐུན་
པའི་སྒོ་ནས་གདུལ་བྱ་རྣམས་ཆོས་སྒྲུབ་པའི་ཕན་ཡོན་ལ་ཡིད་ཆེས་བསྐྱེད་པ་དེ་ཉིད་
སྐབས་འདིར་གང་ལ་འགོད་རྒྱུའི་ཡང་དག་པའི་ལྟ་བའི་གཙོ་བོ་ཡིན་ནོ། །གཉིས་
པ་བསྡུ་བ་བཞིའི་སྒོ་ནས་སློབ་ལམ་སྤྱིའི་དོན་བསྡུ་བ་ནི། རྩ་བ་ལས།
བདག་གིས་སེམས་ཅན་བསྡུ་དངོས་བཞིས། །
ཉོན་མོངས་མེ་ལས་ཐར་བྱས་ཤིང་། །
བདག་གིས་འཕེལ་སྡིག་ཕམ་བྱས་པས། །
བདག་འཁོར་ཡུན་རིང་གནས་གྱུར་ཅིག །
ཅེས་འབྱུང་། དེའང་སྐྱེས་པའི་རབས་ཀྱི་མཚན་གཞི་གོང་དུ་སྨོས་པ་རྣམས་དང་།
གཞན་ཡང་མདོ་སྡེ་དང་འདུལ་བའི་སྡེ་སྣོད་དག་ལས་རྒྱ་ཆེར་འབྱུང་བ་བསྐལ་པ་ཆེན་
པོ་གྲངས་མེད་པ་དུ་མར་སྙིང་རྗེ་དང་། སྨོན་ལམ་དང་། ཏིང་ངེ་འཛིན་དང་། དབང་



༡༨༢
འབྱོར་པ་སོགས་ཀྱི་སྒོ་ནས་སྐྱེ་བའི་ཕྲེང་བ་དཔག་ཏུ་མེད་པ་བཞེས་ཏེ། རྒྱལ་སྲས་
ཀྱི་སྤྱོད་པ་མ་ལུས་པའི་སྤྱི་སྡོམ་ཆེན་པོ་ཕ་རོལ་ཏུ་ཕྱིན་པ་དྲུག་ལ་ལེགས་པར་བསླབ་
པས་རང་
ང་རྒྱུད་སྨིན་པར་བྱས། རང་གིས་གང་ལ་བསླབ་པར་བྱས་པ་དེ་དང་དོན་མཐུན་
པར་གདུལ་བྱ་རྣམས་ཀྱང་སྤྱོད་དུ་གཞུག་པའི་ཕྱིར་ཐོག་མར་སྦྱིན་པས་འཁོར་དུ་བསྡུས་
ཏེ་སོ་སོའི་བསྐལ་བ་དང་འཚམ་པའི་ཆོས་ཀྱི་བདུད་རྩིས་དེ་དག་གི་རྒྱུད་ཀྱི་ཉོན་མོངས་
པའི་མེ་དཔུང་མངོན་གྱུར་ཤུགས་དྲག་པོ་དང་། ཆེས་སྟོབས་འཕེལ་བའི་སྡིག་སྤྱོད་
ཆེན་པོ་ཆེ་བཟློག་དཀའ་བ་རྣམས་ཉམས་སྨད། དེ་ནས་རྣམ་པར་མི་རྟོག་པའི་ཡེ་ཤེས་
སྐྱེ་བའི་སྣོད་རུང་དུ་སྒྲུབ་པ་སྨིན་བྱེད་ཀྱི་ལམ་དང་། ལས་དང་ཉོན་མོངས་པ་དེ་དག་
ས་བོན་དང་བཅས་ཏེ་སྤོང་བ་གྲོལ་བྱེད་ཀྱི་ལམ་རིམ་པ་བཞིན་བཀོད་དེ། གཞན་དོན་
རྣམ་པ་ཐམས་ཅད་མ་ཚང་བ་མེད་པར་བསྒྲུབས་པ་དེའི་བདེན་པའི་སྟོབས་ཀྱིས་གང་
ཞིག་སྨིན་གྲོལ་གྱི་ལམ་ལ་བཀོད་པའི་གདུལ་བྱ་དེ་དག་གིས་ཐོས་བསམ་སྒོམ་པའི་བྱ་
བ་རྣམས་གེགས་མེད་དུ་མཐར་ཕྱིན་ཅིང་། དེ་དག་གིས་ཀྱང་གདུལ་བྱ་གཞན་དང་
གཞན་སྨིན་གྲོལ་གྱི་ལམ་ལ་བཀོད་དེ། སྟོན་པའི་རྗེས་སུ་སློབ་པའི་གདུལ་བྱའི་རྒྱུད་
ལ་འཁོར་བ་མ་སྟོངས་ཀྱི་བར་དུ་ཡུན་དུ་གནས་ཤིང་འཕེལ་བར་གྱུར་ཅིག་ཅེས་སྨོན་
པ་མཛད་པའོ། །བསྡུ་བ་བཞིའི་རིམ་པས་སེམས་ཅན་རྣམས་འཁོར་དུ་བསྡུས་ནས་
སྨིན་ཅིང་གྲོལ་བར་བྱེད་པ་ནི་སློབ་པའི་ལམ་གྱི་བྱ་བ་ཐམས་ཅད་མདོར་བསྡུས་པའི་
སྡོམ་ཡང་ཡིན་ཏེ། ཤེར་ཕྱིན་གྱི་མདོར། དེ་དག་གི་ལམ་གྱི་བྱ་བའང་བྱ་ལ་ཞེས་
པའི་ཐད་ཀྱི་འགྲེལ་ཆུང་ལས། འབྲས་བུ་སེམས་ཅན་མ་བསྡུས་པ་སྡུད་པ་ཅན་ཞེས་
དང་༑ ༑གསེར་འཕྲེང་ལས། མ་བསྡུས་པ་སྡུད་པ་དང་། སོགས་པས་བསྡུས་པ་
སྨིན་པ་དང་། སྨིན་པ་གྲོལ་བ་དང་། གྲོལ་བ་མཐར་ཕྱིར་པར་བྱེད་པ་ཅན་ནོ། །ཞེས་
གསུངས་པའི་ཕྱིར། ལམ་རིམ་ལས་ཀྱང་། བྱང་སེམས་ཀྱི་སྤྱོད་པ་ལ་མཐའ་ཡས་



༡༨༣
ཀྱང་སྡོམ་ཆེ་བ་ནི་ཕར་ཕྱིན་དང་བསྡུ་བཞི་ཡིན་ཏེ། བྱང་སེམས་ལ་རང་གི་རྒྱུ་ཚོགས་
སྨིན་པར་བྱ་བ་དང་། སེམས་ཅན་གྱི་རྒྱུད་སྨིན་པར་བྱ་བ་གཉིས་ལས་མེད་ལ། དེ་
གཉིས་ཕར་ཕྱིན་དང་བསྡུ་བས་བསྒྲུབ་པའི་ཕྱིར། ཞེས་སོ། །དེ་གཉིས་ཀ་རྒྱལ་སྲས་
ཀྱི་སྤྱོད་པའི་སྡོམས་སུ་གསུངས་པའང་། གོང་མའི་སྙོམས་འཇུག་རྣམས་བསམ་གཏན་
བཞི་དང་གཟུགས་མེད་བཞིས་བསྡུས་ཞེས་པ་ལྟ་བུ་དོན་སོ་སོ་བའི་སྡེ་ཚན་གཉིས་མ་
ཡིན་གྱི། གཉིས་ཀས་ཀྱང་ཕན་ཚུན་གཅིག་གིས་གཅིག་བསྡུས་སོ། །བསྡུ་བཞི་ཕྱིན་
དྲུག་གིས་བསྡུས་ཚུལ་གོང་དུ་བཤད་པ་བཞིན་ཡིན་ལ། ཕྱིན་དྲུག་བསྡུ་བཞིས་བསྡུ་
ཚུལ་ནི། བློ་གྲོས་མི་ཟད་པའི་མདོ་ལས་བསྡུ་བ་བཞི་མི་ཟད་པའི་སྐབས་སུ་སྦྱིན་པའི་
བསམ་སྦྱོར་སོགས་དེའི་ཉམས་ལེན་མཐའ་དག་བསྡུ་བ་བཞི་ལས་མ་འདས་ཚུལ་རྣམ་
གྲངས་དུ་མར་གསུངས་པ་དེ་ཕར་ཕྱིན་གཞན་ལྔ་ལའང་འདྲའོ། །ཉོན་མོངས་པ་མེ་
དང་དཔེ་སྦྱར་བ་ནི། བྱེ་བྲག་ཁོང་ཁྲོ་ལྟ་བུ་ལ་སྦྱོར་བའི་ཚེ་དགེ་རྩ་སྲེག་པ་སོགས་
ཀྱི་ཆ་ནས་ཡིན་ལ། འདི་ནི་ཉོན་མོངས་སྤྱི་ལ་སྦྱོར་ཚུལ་དཔེར་ན་མེ་དང་ཉེ་བར་
གནས་ན་དེའི་འོད་ཀྱིས་གདུངས་ཏེ་མི་བཟོད་པ་བཞིན། ཆགས་སྡང་སོགས་ཀྱི་ཉོན་
མོངས་པ་གང་མངོན་དུ་གྱུར་ཀྱང་། དེས་ཤེས་རྒྱུད་གདུངས་ཤིང་མི་བཟོད་པར་བྱེད་
པས་མེ་དང་འདྲ་ལ། སངས་རྒྱས་ཀྱི་གསུང་ནི་གདུང་བ་དེ་ཐམས་ཅད་སེལ་བའི་
ཆུ་ལྟ་བུར་བཤད་དེ། དབུ་མ་སྙིང་པོ་ལས། ཙན་དན་པས་ལྷག་གསུང་གི་ཆུས། །ལུས་
ཅན་ཡིད་ཀྱི་ཉོན་མོངས་མེས། །རབ་ཏུ་གདུངས་པ་ཞི་བར་བྱེད། །ཅེས་དང་། རྟོག་
གེ་འབར་བ་ལས། བདེ་བར་གཤེགས་པའི་གསུང་གིས་ཤིན་ཏུ་ཞི་བར་བྱས་པས་
ཉོན་མོངས་པའི་མེའི་གདུང་བ་ནི་གཏན་མི་འབྱུང་བའི་ཆོས་ཅན་དུ་འགྱུར་ཏེ། ཞེས་
གསུངས་པ་ལྟར་རོ། །རྐང་པ་གསུམ་པར། བདག་གིས་འཕེལ་སྡིག་ཕམ་ཞེས་པའི་
སྡིག་པའང་། དགེ་སྡིག་གཉིས་སུ་ཕྱེ་བའི་སྡིག་པ་ཁོ་ན་ལ་བྱེད་མི་དགོས་ཀྱི། འཁོར་



༡༨༤
བར་འཕེན་པའི་ཟག་བཅས་ཀྱི་ལས་དགེ་མི་དགེ་ཐམས་ཅད་ལ་བྱར་རུང་སྟེ། དཔེར་
ན༑ ༑ཐུབ་རྣམས་སྡིག་པ་ཆུ་ཡིས་མི་འཁྲུས་ཞིང་། །ཞེས་སོགས་རྐང་པ་བཞིས་སྡུག་
ཀུན་སྤོང་ཚུལ་དང་། འགོག་ལམ་མངོན་དུ་བྱ་ཚུལ་རིམ་བཞིན་བསྟན་པར་གསུངས་
པ་ལྟ་བུ། འབྲས་བུ་སྡུག་བསྔལ་བའི་རང་བཞིན་ཅན་གྱི་འཁོར་བ་འགྲུབ་པར་བྱེད་
པའི་རྒྱུ་རྣམས་ལ་སྡིག་པ་དང་མི་དགེ་བའི་སྒྲས་བསྟན་པའི་སྐབས་མང་ལ། དེར་
མ་ཟད་འཁོར་བ་རང་ཉིད་ལའང་མི་དགེ་བའི་སྒྲ་འཇུག་པའི་ཕྱིར་ཏེ། མཛོད་འགྲེལ་
ལས༑ ༑འཁོར་བ་ནི་སྡུག་བསྔལ་ཐམས་ཅད་འཇུག་པའི་བདག་ཉིད་ཀྱིས་མཆོག་
ཏུ་མི་བདེ་བའི་ཕྱིར་དོན་དམ་པར་མི་དགེ་བ་ཡིན་ནོ། །ཞེས་གསུངས་པའི་ཕྱིར། དེ་
ལྟར་ཀུན་འབྱུང་བདེན་པ་སྤྱི་ལ་བྱས་ན་དེའི་འཕེལ་བ་ཕམ་པར་བྱས་ཚུལ་ཡང་རྐང་
པ་སྔ་མའི་ཉོན་མོངས་མེ་ལས་ཐར་བྱས་ཞེས་པ་དང་ཤིན་ཏུ་འགྲིག་སྟེ། མཛོད་ལས།
དེ་བཞིན་ཤུན་པ་བཞིན་དུ་འདོད། །ལས་ནི་ཤུན་བཅས་འབྲས་དང་འདྲ། །ཞེས་
ཉོན་མོངས་པ་ཤུན་པ་དང་། ལས་ནི་དེའི་ནང་གི་འབྲས་དང་འདྲ་བས། འབྲས་
ཤུན་པ་དང་མ་བྲལ་ན་སྐྱེ་ཞིང་འཕེལ་བར་ནུས་ལ། དེ་དང་བྲལ་ན་འཕེལ་མི་ནུས་
པ་བཞིན། ལས་ཀྱང་ཉོན་མོངས་དང་མ་བྲལ་ན་འཕེལ་ཞིང་སྐྱེ་སྲིད་འཕེན་པར་ནུས་
ལ༑ ༑གྲོགས་ཉོན་མོངས་དང་བྲལ་ནི་དེ་ལྟར་མི་ནུས་པའི་ཕྱིར་ཏེ། མཛོད་འགྲེལ་
ལས༑ ༑ཉོན་མོངས་ཐོབ་པའི་ཤུན་པ་དང་བཅས་པའི་ལས་སྐྱེ་བ་གཞན་དུ་སྐྱེ་བར་
ནུས་ཀྱི། འབའ་ཞིག་ནི་མ་ཡིན་ནོ། །ཞེས་དང་། རྣམ་འགྲེལ་ལས། སྲིད་པའི་
སྲེད་ལས་རྣམ་བརྒལ་བའི། །ལས་གཞན་འཕེལ་ནུས་མ་ཡིན་ཏེ། །ལྷན་ཅིག་བྱེད་
པ་ཟད་ཕྱིར་རོ། །ཞེས་གསུངས་པའི་ཕྱིར། གསུམ་པ་མཐར་སངས་རྒྱས་པའི་སྐབས་
ལས་བརྩམས་ཏེ་དོན་བསྡུ་བ་ནི། རྩ་བ་ལས།
བདག་གིས་མུ་སྟེགས་ཅན་གཞན་དང་། །



༡༨༥
ལྟ་བའི་ཆུ་ལས་བསྒྲལ་བྱས་ཤིང༌། །
ཡང་དག་ལྟ་ལ་བཀོད་བྱས་པས། །
བདག་འཁོར་རྟག་ཏུ་གུས་གྱུར་ཅིག །
ཡུན་རིང་བསྟན་པ་འབར་གྱུར་ཅིག །
ཅེས་བྱུང་། དེའང་ཆེས་སྙིགས་མ་བདོ་ཞིང་ཁྱད་པར་དུ་ལྟ་བའི་སྙིགས་མར་གྱུར་
ཏེ༑ ༑མུ་སྟེགས་ཀྱི་སྟོན་པ་དྲུག་ལ་སོགས་པས་ལྟ་ངན་སྣ་ཚོགས་པ་བཟུང་ནས་སྐྱེ་
བོ་རྣམས་ལམ་མ་ཡིན་པ་ལ་སྦྱར་ཏེ་ཤིན་ཏུ་གདུལ་དཀའ་བར་གྱུར་པའི་དུས་སུ། ལྷའི་
བུ་དམ་པ་ཏོག་དཀར་པོ་འཛམ་གླིང་དུ་འབྱོན་པར་བརྩམས་པའི་ཚེ། ལྷ་རྣམས་ཀྱིས་
ད་ལྟ་འཛམ་བུ་གླིང་ན་མི་མཐུན་པའི་ལྟ་ངན་སྣ་ཚོགས་པ་བཟུང་སྟེ་ཤིན་ཏུ་གདུལ་དཀའ་
བས་འབྱོན་པའི་དུས་མིན་ཞེས་བཤོལ་བཏབ་པ་ལ། ཇི་ལྟར་དུང་གི་སྒྲས་རོལ་མི་
གཞན་ཐམས་ཅད་ཟིལ་གྱིས་གནོན་པ་ལྟར། སྨྲ་བ་ངན་པ་དེ་དགྲ་ཐམས་ཅད་ཕམ་
པར་བྱའོ་ཞེས་འཇིགས་པ་མེད་པ་སེང་གེའི་སྒྲ་བསྒྲགས་ཏེ། འཇིག་རྟེན་དུ་བྱོན་ནས་
ཇི་ལྟར་ཞལ་གྱིས་བཞེས་པ་དེ་བཞིན་དུ་མི་འཇིགས་པར་བཞིའི་སྒོ་ནས་ཆོས་ཀྱི་འཁོར་
ལོ་རང་དབང་དུ་བསྐོར་ཏེ། མུ་སྟེགས་ཅན་ལ་སོགས་པའི་ལྟ་བ་ངན་པ་ཐམས་ཅད་
ཕམ་པར་མཛད་ཅིང་། སོ་སོའི་བསྐལ་པ་དང་འཚམ་པར་གང་ཟག་དང་ཆོས་ཀྱི་
བདག་མེད་པའི་ལྟ་བ་ཕྲ་རགས་རྣམས་ལ་རིམ་པ་བཞིན་དུ་འགོད་པ་མཛད། འཁོར་
བར་འཆིང་བྱེད་ཀྱི་ལས་དང་ཉོན་མོངས་པའི་དྲི་མ་ཡང་དག་པའི་ཡེ་ཤེས་ཀྱི་རལ་
གྲིས་བཅད་ནས། སྔོན་བསྐལ་པ་ཆེན་པོ་གྲངས་མེད་པ་ཇི་སྙེད་ཅིག་ཏུ་འགྲོ་བ་རྣམས་
འཁོར་བའི་རྒྱ་མཚོ་ལས་འསྒྲལ་བར་བྱའོ་ཞེས་དམ་བཅས་ཤིང་། ཐུགས་ལ་བརྣག་
པའི་དོན་དེ་ཉིད་ཇི་ལྟར་དགོངས་པ་བཞིན་དུ་བསྒྲུབ་པར་མཛད་པ་དེའི་བདེན་པའི་
མཐུས་ཐུབ་པའི་དབང་པོ་ཉིད་ཀྱི་རྗེས་སུ་སློབ་པའི་འཁོར་རྣམས་ལྟ་བའི་དབང་གིས་



༡༨༦
མི་མཐུན་པ་མེད་པར། སྟོན་པ་དང་བསྟན་པ་གཅིག་ཏུ་ཡིད་ཆེས་པའི་སྒོ་ནས། སྟོན་
པས་ཇི་ལྟར་གསུངས་པ་བཞིན་དུ་གུས་པས་བསྒྲུབ་པ་དང་། དེ་ལ་བརྟེན་ནས་བསྟན་
པ་རིན་པོ་ཆེ་ཡུན་རིང་དུ་གནས་པར་སྨོན་པའོ། །མདོ་རང་ལ་ཤོ་ལོ་ཀ་འདིའི་མཐར་
ཡུན་རིང་བསྟན་པ་ཞེས་སོགས་མེད་ཀྱང་། དགོས་པའི་གཙོ་བོ་ཡིན་པས་དགོངས་
པ་བླངས་ཏེ་དམ་པ་རྣམས་ཀྱིས་སྦྱོར་བར་མཛད་པ་བཞིན་བྱས་པ་ལེགས་སོ། །རིན་
ཆེན་དོན་གྲུབ་ཀྱི་ཊིཀྐར། ལྟ་བའི་མུ་དང་ཐར་པའི་སྟེགས་སམ། ཡང་དག་པའི་
ལྟ་བའི་སྟེགས་ལ་གནས་པས་ན་མུ་སྟེགས་ཞེས་པའང་འཐད་པ་འདྲའོ། །ཞེས་བཤད་
པ་དང་། སྟག་ལོའི་གྲུབ་མཐའ་ཀུན་ཤེས་ཀྱི་རང་འགྲེལ་ལས། ཐར་པའི་མུ་དང་
སྟེགས་ལ་གནས་པས་མུ་སྟེགས་ཞེས་བྱ་བས་ན་འཇིག་རྟེན་ཕལ་པ་ལས་ནི་ཆེས་མཆོག་
ཏུ་གྱུར་ཏེ། ཞེས་བཤད་པ་རྣམས་ཀྱི་ཁུངས་བརྟེན་ས་ནི། ཁྱད་པར་འཕགས་བསྟོད་
ཀྱི་འགྲེལ་པ་ལས། མུ་སྟེགས་ནི་ཐར་པ་དང་མཐོ་རིས་ཀྱི་ལམ་སྟེ། དེ་སྟོན་པར་
བྱེད་པའི་བསྟན་བཅོས་ལ་མུ་སྟེགས་ཞེས་བྱ་ལ། དེ་བྱེད་པས་ན་མུ་སྟེགས་བྱེད་དོ་
ཞེས་པ་འདི་ཉིད་ཡིན་སྣང་ཡང་། དེ་ནི་ཤེས་བྱེད་དུ་མི་འགྲོ་སྟེ། དེས་འཇུག་ངོགས་
སུ་ཁྲུས་བྱེད་པ་སོགས་ཐར་པའི་ལམ་ཡིན་པར་བསྟན་པ་མ་ཡིན་གྱི། དེ་དག་གིས་
དེ་ཐར་པའི་ལམ་དུ་བྱེད་པའམ་ཁས་ལེན་པར་བསྟན་པ་ཡིན་ལ། དེ་ཐར་ལམ་དུ་
བྱེད་མཁན་ཡོད་པས་ཐར་ལམ་ཡིན་དགོས་པ་ཧ་ཅང་ཐལ་བའི་ཕྱིར་དང་། ཐར་
པའི་རྒྱུར་འདོད་ཅེས་པའི་ཐར་པའང་ཉོན་མོངས་ཟད་པའི་ཐར་པ་དངོས་གནས་པ་
ཁོ་ན་ལ་བྱེད་མི་དགོས་ཀྱི། ལང་གཤེགས་ལས་གཞན་སྡེ་རྣམས་ཀྱི་ཐར་པ་འཇོག་
ཚུལ་རིགས་མང་པོ་ཞིག་གསུངས་པ་བཞིན། བདེ་འགྲོའི་རྒྱུར་འགྲོ་བ་ལ་བསམ་ནས་
ཐར་པའི་རྒྱུ་ཞེས་བཤད་པའང་ཡོད་པའི་ཕྱིར། གྲུབ་མཐའ་ཆེན་མོ་ལས། དེར་ཞུགས་
པ་ཐར་པ་སྟེ་བདེ་འགྲོའི་རྒྱུར་སྨྲ་བདེ་བྱེད་པས་མུ་སྟེགས་བྱེད་ཅེས་བྱ་ཡི། ཞེས་



༡༨༧
གསུངས་པའི་ཕྱིར། འདིར་སྨྲ་བ་ཞེས་པས། ཁྱད་པར་འཕགས་བསྟོད་ཀྱི་འགྲེལ་
པར༑ ༑དེ་བྱེད་པས་མུ་སྟེགས་ཞེས་པ་དེའི་དོན་གསལ་བར་མཛད་པ་ཡིན་ནོ། །འདི་
ལྟར་བྱས་ན་གཞི་འགྲེལ་ལས། གང་དག་ལ་ཆུ་ཀླུང་དུ་འཇུག་པའི་ཐར་ལམ་ཡོད་
པ་འདི་དག་ནི་མུ་སྟེགས་ཅན་ནོ། །ཞེས་དང་། སྤྱན་རས་གཟིགས་བརྟུལ་ཞུགས་
ཀྱིས༑ ༑མུ་སྟེགས་བྱེད་ཅེས་བྱ་བ་ནི། གང་དག་ཆོས་ཀྱི་ཕྱིར་འཇུག་ངོགས་སུ་
འཇུག་པར་བྱེད་པར་སྟེ། ཞེས་གསུངས་པ་སོགས་ཀྱི་དགོངས་པའང་ཆུ་ཀླུང་དུ་འཇུག་
པ་ལ་ཐར་ལམ་ཡོད་པར་སྨྲ་བ་དང་། དེ་ནི་དྷརྨཱ་ཞེས་པ་མྱང་འདས་སམ། ཐར་པ་
དང་བསོད་ནམས་སོགས་གང་དུའང་སྦྱར་ཆོག་པས་མ་ཕྱེ་བར་ཆོས་ཀྱི་རྒྱུར་སྨྲ་བ་
ཞེས་བཤད་པ་ཡིན་ཏེ། དགོངས་པ་ཤིན་ཏུ་མཐུན་ནོ། །ཡང་ཁ་ཅིག་དེ་ཐར་པར་
འཇུག་པའི་སྟེགས་མིན་ན། སྒྲ་སྦྱོར་བམ་གཉིས་ལས། ཏཱིརྦ་ཀ་ནི། ཏཱིཙྩཾ་བི་བྱ་ཏེ་
ཏཱིནྡྷ་ཀཞེས་བྱ་སྟེ། མཚོའི་འགྲམ་ནི་མཚོར་འཇུག་པའི་སྟེགས་འཆའ་བ་དང་འདྲ་
བར༑ ༑དཀའ་ཐུབ་དང་རྣལ་འབྱོར་སོགས་སྣ་ཚོགས་སྤྱོད་ཅིང་མྱང་འདས་ཀྱི་རྒྱ་
མཚོར་འཇུག་པའི་སྟེགས་འཆའ་བས་ན་མུ་སྟེགས་ཅན་ཞེས་བྱ། ཞེས་གསུངས་པ་
ཇི་ལྟར་དྲང་ཞེ་ན། དེ་ནི་ཐུན་མོང་གི་གྲགས་པ་དང་སྒོ་བསྟུན་པའི་སྒྲ་བཤད་ཙམ་
ཡིན་པས། སྒྲ་བཤད་པའི་ཚེ་དེ་ལྟར་བཤད་ཀྱང་དོན་ངོ་བོ་ལ་དེ་བཞིན་ཁས་ལེན་
མི་རུང་བ་དུ་མ་ཡོད་པའི་ཕྱིར། ཚངས་པ་ལ་བྱེད་པོ་དང་། འཕྲོག་བྱེད་ལ་ཁྱབ་
འཇུག་ཅེས་སྒྲ་བཤད་པའི་ཚེ་འཇིག་རྟེན་གྱི་བྱེད་པ་པོ་ཡིན་པ་དང་། སྣོད་བཅུད་ཐམས་
ཅད་ལ་ཁྱབ་པ་ཞེས་བཤད་ཀྱང་ངོ་བོ་ལ་དེ་ལྟར་མ་ཡིན་པ་བཞིན་ནོ། །འོ་ན་སྟག་
ལོ་དང་འདི་གཉིས་ཀྱིས་བཤད་ཚུལ་ཡང་སྒྲ་བཤད་ཙམ་ཡིན་མོད་སྙམ་ན། དེ་མ་
ཡིན་ཏེ། ཡང་དག་པའི་ལྟ་བ་གོ་བའི་དབང་གིས། འཇིག་རྟེན་ཕལ་པ་ལས་ཁྱད་
པར་དུ་གྱུར་ཅེས་དང་། ཕལ་པ་ལས་ནི་ཆེས་མཆོག་ཏུ་གྱུར་ཏེ། ཤེས་བྱའི་གནས་



༡༨༨
t
ལུགས་ལ་དཔྱོད་པ་ལ་སོགས་པས་སོ། །ཞེས་ཐར་པའི་སྟེགས་སུ་འགྱུར་བའི་རྒྱུ་
མཚན་དང་བཅས་བསྒྲུབས་པས་ཁོ་རང་རྣམས་རང་ལུགས་སུ་བཞེད་པར་མངོན་ནོ།
ཡང་ཕྱི་རོལ་པའི་ལྟ་བ་དག་ཡང་དག་པའི་ལྟ་བ་གོ་བའི་སྟེགས་སུ་མི་འགྱུར་ན། མདོ་
དང་བསྟན་བཅོས་རྣམས་སུ་དེའི་ཚུལ་མང་དུ་གསུངས་པ་དགོས་མེད་དུ་ཐལ་ལོ་ཞེ་
ན་སྐྱོན་མེད་དེ། ལས་ཉོན་རྣམས་ཐར་པར་བགྲོད་པའི་གྲོགས་མིན་ཡང་ཐར་པར་
སྒྲོད་ཚུལ་སྟོན་པ་ལ་སྤང་བྱ་དེ་དག་སྔོན་དུ་བཤད་དགོས་པ་ལྟར། ཕྱི་བའི་ལྟ་བ་རང་
གི་ངོ་བོའི་སྒོ་ནས་དེའི་སྟེགས་མིན་ཡང་། ཡང་དག་པའི་ལྟ་བར་འཇུག་པ་ལ་གོལ་
ས་དེ་དག་ངོ་ཤེས་པར་བྱས་ནས་སྤངས་ཏེ། ལམ་ཡང་དག་པ་འཚོལ་དགོས་པའི་
རྒྱུ་མཚན་གྱིས་མང་དུ་གསུངས་པ་ཡིན་པའི་ཕྱིར། ཀུན་མཁྱེན་འཇིག་མེད་དབང་
པོའི་གྲུབ་མཐའ་རིན་ཆེན་ཕྲེང་བ་ལས། ལྟ་བ་ངན་པའི་མུ་ལ་སྟེགས་འཆའ་བའི།
ཕྱི་རོལ་གྲུབ་མཐའི་རང་བཞིན་མ་ལུས་པ། །ལེགས་པར་ཤེས་ཏེ་སྤོང་བར་བྱེད་པ་
ནི༑ ༑ཐར་པའི་གྲོང་དུ་འཇུག་པའི་ཐེམ་སྐས་སོ། །ཞེས་དང་། རྗེ་བཙུན་བློ་བཟང་
ཆོས་གྱི་ཉི་མའི་གྲུབ་མཐའ་ཤེལ་གྱི་མེ་ལོང་ལས། དེ་ཕྱིར་ལྟ་ངན་མུ་ལ་སྟེགས་འཆའ་
བའི༑ ༑ཕྱི་རོལ་གྲུབ་མཐའི་རྣམ་གཞག་ལེགས་ཤེས་ནས། །སྤོང་བར་བྱེད་པར་
ཐར་པའི་གྲོང་ཁྱེར་དུ། །འཇུག་པའི་ཐེམ་སྐས་ཉིད་ཅེས་མཁས་རྣམས་གསུངས།
ཞེས་པ་ལྟར་རོ། །དེར་མ་ཟད་ཆོས་ཀྱི་དེ་ཉིད་འབྱེད་པའི་རྣམ་དཔྱོད་ཅན་རྣམས་
ཀྱིས་གཞན་སྡེའི་གཞུང་ལ་ཇི་ཙམ་དཔྱད་པ་བཞིན་གྱིས་མི་གཙང་བའི་ཁྲོན་པ་རློག་
པ་ལྟར་ཞེན་པ་ལྡོག་ཅིང་། སངས་རྒྱས་ཀྱི་བསྟན་པ་ལ་གུས་པར་འགྱུར་ཏེ། ཁྱད་
པར་འཕགས་བསྟོད་ལས། མུ་སྟེགས་ཅན་གྱི་གཞུང་ལུགས་ལ། །ཇི་ལྟ་ཇི་ལྟར་རྣམ་
བསམ་པ། དེ་ལྟ་དེ་ལྟར་མགོན་ཁྱོད་ལ། བདག་གི་སེམས་ནི་དད་པར་གྱུར། །ཅེས་
སོ༑ ༑དེ་བཞིན་དུ་རྗེ་བླ་མའི་གསུང་དང་མི་མཐུན་པ་རྣམས་ལ་བལྟས་པ་ན། བློ་



༡༨༩
གྲོས་ཕུལ་ཏུ་ཕྱིན་པ་ཞིག་ཡོད་ཚེ་རྗེའི་གསུང་ལ་ལྷག་པར་ཡིད་ཆེས་སྐྱེ་བས་གཞན་
ལ་འགྲམ་ཆུ་མི་ལྡང་བ་ཞིག་འབྱུང་ཡང་། ད་ལྟ་ཐམས་ཅད་གཟུགས་བརྙན་ཁོ་ནར་
སོང་བས་ཆོས་ཀྱི་ཆེ་བ་འདོན་ཚུལ་ཀུན་བྱང་གི་འཇུག་ལྡོག་ལས་བརྩམས་ཏེ་དཔྱད་
པ་གསུམ་དང་རིགས་པ་བཞིའི་རྣམ་དབྱེ་ཅི་ཡང་མི་དགོས་པར། བཤད་པ་པོས་ངའི་
འདི་ཟབ་མོ་ཁྱད་ཆོས་ཅན་ཞིག་ཡིན་ནོ་ཞེས་དམ་བཅས་པ་ཁོ་ནས་ཆོག་པ་
ལུང་རིགས་རྣམ་དག་གིས་དགོས་པ་ཅི་ཡང་སྒྲུབ་ཏུ་མེད་དོ། །ཡང་རིན་ཆེན་དོན་
གྲུབ་ཀྱི་ཊིཀྐར་ཤོ་ལོ་ཀ་འདིའང་སློབ་པའི་གནས་སྐབས་དང་། དེའི་ནང་ནས་ཀྱང་
བསྡུ་བཞིའི་དོན་སྤྱོད་ལ་སྐྱུར་བས་གོང་དུ། བདག་སྔོན་ཐབས་ཤེས་གྱུར་པ་ནི། །སེམས་
ཅན་ལྟ་ངན་ལས་བསྒྲལ་ཅེས་པ་དེ་ཉིད་མོས་སྤྱོད་བར་སྦྱར་ཡོད་པ་དང་ཟློས་ཀྱིས་
དོགས་ནས། ཟློས་སྤོང་དུ་སྔ་མ་ནི་གྲུབ་མཐའ་ལ་མ་ཞུགས་པའི་འཇིག་རྟེན་ཕལ་པའི་
རྒྱུད་ཀྱི་ལྟ་ངན་ལས་བསྐྱབ་པ་དང་། ཕྱི་མ་མུ་སྟེགས་ཀྱི་གྲུབ་མཐས་བསླད་པའི་ལྟ་
ངན་ལས་བསྐྱབ་པ་ལ་བཤད་དོ། །དེ་ནི་བཤད་པའི་རིམ་པ་དང་། དོན་གྱི་རིམ་པ་
གང་བྱས་ཀྱང་མི་འཐད་དེ། བཤད་ཚུལ་སྔར་བསྡུ་བཞི་སོ་སོར་རྒྱས་པར་བཤད་པ།
མཇུག་དོན་བསྡུ་བ་དང་བཅས་སོང་ཟིན་ནས། ཡང་རྒྱས་བཤད་ལ་འཇུག་ན་གོང་
འོག་འཆོལ་བ་ཡིན་པའི་ཕྱིར་དང་། དོན་གྱི་དབང་དུ་བྱས་ནའང་མུ་སྟེགས་ཀྱི་གྲུབ་
མཐས་བསླད་པའི་བདག་ཏུ་ལྟ་བ་ནི་གནས་སྐབས་སུ་སྒྲོ་བཏགས་པ་ཙམ་ཡིན་པས་
སྤོང་སླ་ལ་སྤང་བྱ་ཀུན་བཏགས་དང་མཐོང་སྤང་ཡིན། གྲུབ་མཐས་བཏགས་པ་ལ་
མ་ལྟོས་པར་འཇིག་རྟེན་རང་དགའ་བ་ལ་འབྱུང་བའི་བདག་ལྟ་ནི་ལྷན་སྐྱེས་འཁོར་
བའི་རྩ་བ་མཐར་ཐུག་ཡིན་པས་སྤོང་དཀའ་ཞིང་སྒོམ་སྤང་ཡིན་པའི་ཕྱིར། འཇུག་
པ་ལས། གང་དག་དུད་འགྲོར་བསྐལ་མང་བསྐྱལ་གྱུར་པ། །དེས་ཀྱང་མ་སྐྱེས་རྟག་
འདི་མ་མཐོང་ལ། །ངར་འཛིན་དེ་དག་ལ་ཡང་འཇུག་མཐོང་སྟེ། །ཞེས་པ་རྩ་འགྲེལ་



༡༩0
ཐམས་ཅད་དང་། ལམ་རིམ་ལས། ཀུན་བཏགས་ཀྱི་མ་རིག་པ་ནི་གྲུབ་མཐའ་སྨྲ་
བ་དེ་དག་ཁོ་ན་ལ་ཡོད་པས་འཁོར་བའི་རྩ་བར་མི་རིགས། ཞེས་གསུངས་པའི་ཕྱིར།
དེས་ན་སྔར་ཀུན་བཏགས་ལས་བསྐྱབས་ནས། དེ་རྗེས་ལྷན་སྐྱེས་ལས་སྐྱོབ་དགོས་
ཀྱི༑ ༑གོ་རིམ་བཟློག་མི་རིགས་སོ། །རང་ལུགས་སྔ་མ་སློབ་པའི་སྐབས་དང་། ཕྱི་
མ་སངས་རྒྱས་ནས་ཀྱང་ལྟ་ངན་ཐམས་ཅད་ཟིལ་གྱིས་མནན་པ་ལ་སྦྱར་ཏེ། གཉིས་
ཀར་ཀུན་བཏགས་ལྷན་སྐྱེས་ཐམས་ཅད་བཞག་ཆོག་པས་ཟློས་སྤོང་གི་ངལ་བ་མི་དགོས་ .
སོ༑ ༑ཁོང་གིས། མུ་སྟེགས་ཅན་གཞན་དག་ཅེས་པའི་གཞན་གྱི་སྒྲས་སེམས་ཅན་
ཕལ་པ་ལས་གཞན་དུ་བསྟན་གསུངས་པ་དང་། ཁོང་དུས་ཕྱིས་ཡི་གེའི་རྣམ་དབྱེ་
སོགས་ལ་རྩོད་མེད་ཀྱི་པཎྜི་ཏར་བྱེད་ཀྱིན་འདུག་པས་གོ་ཚུལ་གཅིག་ཡོད་ལས་ཆེའང་།
གཞུང་སྤྱི་སྐད་དུ་མུ་སྟེགས་ཅན་ལ་གཞན་དང་གཞན་སྡེ་སོགས་སུ་བཤད་པ་དེ། དམ་
པ་ལ་ལྟོས་ཏེ་གཞན་དུ་བཞག་པ་ལས་སེམས་ཅན་ཕལ་པ་ལ་ལྟོས་ཏེ་གཞན་དུ་བཞག་
པ་ཞིག་མ་མཐོང་བར་མ་ཟད། ཕལ་པ་ལ་ལྟོས་ཏེ་གཞན་དུ་འཇོག་ན་དམ་པར་འགྱུར་
ངམ་ཡང་སྙམ་མོ། །ཡང་ཁ་ཅིག་འདི་སྐད་ཅེས། འདི་སངས་རྒྱས་ཀྱི་མཛད་པ་
དང་སྦྱོར་ན། སངས་རྒྱས་ཀྱི་མཛད་པ་ལ་མཛད་པ་བཅུ་གཉིས་སོགས་མང་དུ་ཡོད་
པས༑ ༑གཞན་མ་སྨོས་པར་མུ་སྟེགས་སོགས་ཀྱི་ལྟ་བ་ངན་པ་ལས་བསྐྱབ་པ་ཁོ་ན་
ཅིའི་ཕྱིར་སྨོས་ཤེ་ན། འདི་གནད་ཤིན་ཏུ་ཆེ་སྟེ། བསྔོ་བ་འདིའི་ལུས་ཡོངས་སུ་རྫོགས་
པའི་བརྗོད་དོན་ནི་བསྟན་པ་རྒྱས་པ་ཁོ་ནའི་ཕྱིར་ཡིན་ལ། བསྟན་པ་དེ་ཉིད་བསྟན་
པ་སྐྱོན་མེད་འགྱུར་བའི་རྩ་བ་སྟོན་པ་པོ་ལ་རག་ལས་ཤིང་། སྟོན་པའང་སྟོན་པར་
འཇོག་པ་བསྟན་པའི་སྲོལ་ཐོག་མར་ཕྱེ་བ་དེའི་སྒོ་ནས་འཇོག་དགོས་པའི་ཕྱིར། སྟོན་
པའི་མིང་གིས་བཏགས་པ་ནི་བདག་ཅག་གི་སྟོན་པ་གཅིག་པུ་མ་ཡིན་གྱི། བདག་
ལྟའི་ཞེན་ཡུལ་སྒྲུབ་པའི་སྟེང་ནས་རང་གི་རྗེས་འཇུག་ལ་ཐར་ལམ་ལྟར་སྣང་སྟོན་པ་



༡༩༡
མུ་སྟེགས་པའི་སྟོན་པ་དང་། བདག་ལྟའི་ཞེན་ཡུལ་འགོག་པའི་སྒོ་ནས་སོ་སོའི་སྐལ་
བ་དང་འཚམ་པར་བདེན་པ་བཞི་དང་སྟོང་པ་རྟེན་འབྱུང་སོགས་ཀྱི་ཐར་ལམ་སྟོན་
པ་བདག་ཅག་གི་སྟོན་པ་གཉིས་སུ་ཡོད་ཀྱང་། བདག་ཅག་གི་སྟོན་པས་མི་འཇིགས་
པ་བཞིའི་སྒོ་ནས་དམ་པའི་ཆོས་ཀྱི་སེང་གེའི་སྒྲ་བསྒྲགས་པ་ན། མུ་སྟེགས་ཀྱི་སྟོན་
པས་བཤད་པ་ཐམས་ཅད་བྱིས་པའི་རྡོལ་གཏམ་བཞིན་སྙིང་པོ་མེད་པ་དང་མ་འབྲེལ་
བ་ཁོ་ནར་གྱུར་ཏེ། ཉི་མའི་འོད་ཀྱིས་མེ་འཁྱེར་བཞིན་དུ་སྨྲ་བའི་ངན་པའི་ལྟ་བ་ཐམས་
ཅད་ཟིལ་གྱིས་གནོན་པས་ན་བདག་ཅག་གི་སྟོན་པ་གཅིག་པུ་ངེས་པ་དོན་གྱི་སྟོན་པ་
དང་༑ ༑ཚད་མའི་སྐྱེས་བུ། སྨྲ་བའི་དམ་པ་སོགས་སུ་འགྲུབ་ལ། དེ་གྲུབ་ན་དེའི་
བསྟན་པ་ཁོ་ནར་ཐར་འདོད་ཀྱི་འཇུག་ངོགས་སུ་འགྲུབ་པའི་ཕྱིར། རྩ་ཤེས་ལས།
རྫོགས་པའི་སངས་རྒྱས་སྨྲ་རྣམས་ཀྱི། །དམ་པ་ཞེས་དང་། བུདྡྷ་པཱ་ལི་ཏ་ལས། བཅོམ་
ལྡན་འདས་ཀྱིས་ཕྱི་རོལ་པ་ཕས་ཀྱི་རྒོལ་བ་ཐམས་ཅད་བྱིས་པ་བསླུ་བ་དང་འདྲ་བར་
ཐུགས་སུ་ཆུད་ནས། ཞེས་པ་ནས། སྨྲ་བ་རྣམས་ཀྱི་དམ་པ་ཞེས་དང་། ཚིག་གསལ་
ལས༑ ༑དེ་བཞིན་གཤེགས་པ་ཉག་གཅིག་དོན་ཕྱིན་ཅི་མ་ལོག་པར་གསུངས་པ་ཉིད་
དུ་གཟིགས་ཤིང་། ཕ་རོལ་པོའི་སྨྲ་བ་ཐམས་ཅད་བྱིས་པའི་རྡོལ་ཐབས་སྨྲ་བ་དང་
འདྲ་བར་ཞེས་སོགས་དང་། རིགས་པ་དྲུག་ཅུ་པའི་འགྲེལ་པར་ཡང་། སངས་རྒྱས་
བཅོམ་ལྡན་འདས་ཉིད་ནི་རྟེན་ཅིང་འབྲེལ་བར་འབྱུང་བ་གསུང་པ་ཉིད་ལ་རྒྱུ་ཡིན་
ཅིང་༑ ༑རྟེན་ཅིང་འབྲེལ་བར་འབྱུང་བ་གསུང་པ་ཉིད་ནས་སངས་རྒྱས་བཅོམ་ལྡན་
འདས་དེ་ཉིད་ལ་རྒྱུ་ཡིན་ཏེ། ཞེས་གསུངས་ཤིང་། དེ་དག་གི་དོན་བསྡུ་ནས་རྗེ་བླ་
མས༑ ༑སྟོན་པ་ཞེས་བྱ་ཁྱོད་ཉིད་དེ། །ཝ་སྐྱེས་ལ་ནི་སེང་གེ་བཞིན། །མུ་སྟེགས་
ཅན་ལའང་གཅམ་བུའི་ཚིག་ །ཅེས་གསུངས་ལ། མདོ་དང་རྣམ་འགྲེལ་གྱིས་ཀྱང་
ལུགས་ལྡོག་གཉིས་ཀྱིས་བདེན་བཞིའི་བླང་དོར་རང་དབང་དུ་སྟོན་པའི་སྒོ་ནས་གདུལ་



༡༩༣
བྱ་ཡང་དག་པའི་ལམ་མ་ནོར་བ་ལ་འཁྲིད་པ་ཁོ་ན་སྟོན་པ་ཚད་མའི་སྐྱེས་བུ་མཐར་
ཐུག་པར་འཇོག་བྱེད་དུ་གསུངས་སོ། །འདིས་མཛད་པ་གཞན་རྣམས་མ་བསྡུས་པའི་
སྐྱོན་མེད་དེ། སྨྲ་ངན་མཐའ་དག་ཟིལ་གྱིས་གནོན་པའི་ཆོས་འཁོར་བསྐོར་བའི་མཛད་
པ་བསྟན་པ་ན། བྱང་ཆུབ་པའི་མཛད་པ་ཡན་ཆད་ནི་ཆོས་འཁོར་བསྐོར་བའི་སྦྱོར་
བ་ཡིན་པའི་ཕྱིར་དང་། མཛད་པ་ཐམས་ཅད་ལས་མཆོག་དང་གཙོ་བོར་གྱུར་པ་
གསུང་གི་མཛད་པ་ཡིན་པའི་ཕྱིར་རོ། །མུ་སྟེགས་ཀྱི་ལྟ་བའི་དབྱེ་བའང་ལེགས་ལྡན་
ཆེ་ཆུང་སོགས་ཀྱིས་བཤད་པ་ལྟར་ལྟ་བ་ལྔ་བརྒྱ་བདུན་ཅུ་དང་། སུམ་བརྒྱ་དྲུག་ཅུ་
རྩ་གསུམ། ལྟ་བའི་བརྒྱུ་རྩ་བཅུ། ཡ་མཚན་གྱི་ལྟ་བ་གོ་དྲུག །ལྟ་ངན་རེ་གཉིས།
དམ་པ་མ་ཡིན་པའི་ལྟ་བ་ཉེར་བརྒྱུད། འཇིག་རྟེན་ཉི་ཤུ། །འཇིག་རྟེན་ཕ་རོལ་སྨྲ་
བ་བཅུ་དྲུག །ལུང་མ་བསྟན་གྱི་ལྟ་བ་བཅུ་བཞི་ལ་སོགས་པ་རྣམ་གྲངས་ཤིན་ཏུ་མང་
ཡང་༑ ༑དེ་ཐམས་ཅད་ལམ་ལོག་པར་ཞུགས་པའི་དབང་གིས་འཁོར་བའི་རྒྱ་མཚོར་
འཁྱེར་བྱེད་ཡིན་པས་ཆུ་བོ་ཞེས་བཤད་དེ། ཀུན་བཏུས་ལས། ཆུ་བོ་ནི་བཞི་སྟེ། འདོད་
པའི་ཆུ་བོ་དང༌། སྲིད་པའི་ཆུ་བོ་དང་། ལྟ་བའི་ཆུ་བོ་དང་། མ་རིག་པའི་ཆུ་བོའོ།
ཞེས་པ་ནས། ལོག་པས་ཚངས་པར་སྤྱོད་པ་ཚོལ་བ་ལ་ཞུགས་པ་ནི་ཐ་མ་གཉིས་ཏེ།
ཞེས་དང་། མཛོད་རང་འགྲེལ་ལས། འཁྱེར་བར་བྱེད་པའི་ཆུ་བོ་དག་ཡིན་ནོ། །ཞེས་
གསུངས་པའི་ཕྱིར། དེ་ལྟར་ལྟ་བ་ངན་པའི་ཆུ་བོ་བསྒྲལ་ནས་གང་ལ་འགོད་པར་
བྱ་བ་ཡང་དག་པའི་ལྟ་བའི་གཙོ་བོ་ནི་སྟོང་པ་རྟེན་འབྱུང་དང༌། རྟེན་འབྱུང་སྟོང་
པའི་དོན་དུ་མཐོང་བ་རྟག་ཆད་སྤྲོས་པའི་མཐའ་བརྒྱད་དང་བྲལ་བའི་དབུ་མའི་གཙོ་
བོ་དབུ་མའི་ལྟ་བ་མཐར་ཐུག་པ་ཡིན་ཀྱང་། ཐོག་མ་ཁོ་ན་ནས་དེ་ལ་བཀོད་པ་མ་
ཡིན་གྱི། སོ་སོའི་བློ་ཚད་དང་སྦྱར་ཏེ། རིན་ཆེན་འཕྲེང་བ་ལས། བརྡ་སྤྲོད་པ་
དག་ཇི་ལྟ་བུར། ཡི་གེ་ཕྱི་མོ་ཀློག་འཇུག་ལྟར། །དེ་བཞིན་སངས་རྒྱས་སེམས་ཅན་



༡༩༣
ལ༑ ༑ཅི་ཙམ་བཟོད་པའི་ཆོས་སྟོན་ཏོ། །ཁ་ཅིག་ལ་ནི་སྡིག་པ་ལས། །རྣམ་པར་
བཟློག་ཕྱིར་ཆོས་སྟོན་ཏེ། །ཁ་ཅིག་བསོད་ནམས་འགྲུབ་བྱའི་ཕྱིར། །ཁ་ཅིག་ལ་
ནི་གཉིས་བསྟེན་པ། །ཁ་ཅིག་ལ་ནི་གཉིས་མི་བསྟེན། །ཟབ་མོ་ཁུ་འཁྲིག་ཅན་འཇིག་
པ༑ ༑སྟོང་ཉིད་སྙིང་རྗེའི་སྙིང་པོ་ཅན། །བྱང་ཆུབ་བསྒྲུབ་པ་ཁ་ཅིག་ལའོ། །ཞེས་
དང་༑ ༑བཞི་བརྒྱ་པ་ལས། བསོད་ནམས་མིན་པ་དང་པོར་བཟློག །བར་དུ་བདག་
ནི་བཟློག་པ་དང༌། །ཐ་མ་ལྟ་ཞིག་ཀུན་བཟློག་པ། །ཞེས་སོགས་ཀྱི་དོན་བསྡུས་ཏེ་
ཀུན་མཁྱེན་འཇམ་དབྱངས་བཞད་པས། དང་པོར་ལས་འབྲས་སོགས་ཀྱིས་བསོད་
མིན་བཟློག །བར་དུ་མི་རྟག་སོགས་ཀྱིས་བདག་གཉིས་བཟློག །ཐ་མར་དེ་ཉིད་མངོན་
དུ་གྱུར་རིམ་གྱིས། །ལྟ་ཀུན་དྲི་བཅས་འཇོམས་པར་མདོ་སྔགས་བཞེད། །ཅེས་
གསུངས་པ་ལྟར་ཡིན་པས། དེ་བཞིན་བྱས་ན་ཡང་དག་པའི་ལྟ་བ་ལ་འགོད་པར་
གསུངས་པའི་ཁུངས་འདིར་དགོངས་འགྲེལ་ལྟར་ན་འཁོར་ལོ་གསུམ་དང་། གཟུངས་
རྒྱལ་གྱི་མདོ་ལས་ནོར་བུ་སྦྱོང་བའི་དཔེས་གདུལ་བྱ་དཀྲི་བའི་རིམ་པ་གསུམ་དུ་བཤད་
པ་ལྟར། ཆོས་ཀྱི་ཕུང་པོ་ཇི་སྙེད་ཅིག་གསུངས་པ་ཐམས་ཅད་བསྡུས་ཏེ་བསྟན་པ་ཡིན་
ནོ༑ ༑བཅོམ་ལྡན་འདས་ཀྱི་གཞན་ལ་ཕན་པའི་མཛད་པ་ཆོ་འཕྲུལ་རྣམ་པ་གསུམ་
གྱིས་བསྡུས་པ་མཐའ་ཡས་པ་ཞིག་ཡོད་ཀྱང་། སྙིང་པོར་གྱུར་པ་ནི་འགྲོ་བ་རྣམས་
ཀྱི་སྲིད་པའི་ཟུག་རྔུ་མ་ལུས་པ་རྒྱུན་གཅོད་བྱེད་ཀྱི་ཡང་དག་པའི་ལྟ་བ་འདི་ཉིད་ཡིན
ལ༑ ༑སྟོན་པར་འཇོག་བྱེད་ཀྱི་གཙོ་བོའང་འདི་ཡིན་པས། གདུལ་བྱ་གང་ལ་ལྟ་
བ་དེ་ཉིད་ལེགས་པར་བསྟན་པ་ན། དེ་ལ་སྟོན་པའི་བྱ་བ་བྱས་ཟིན་པ་ཡིན་ཏེ། མདོ་
ལས། སྲིད་པའི་ཟུག་རྔུ་གཅོད་བྱེད་ལམ། །ངས་ནས་ཁྱེད་ཅག་རྣམས་ལ་བསྟན།
ཁྱེད་ཅག་རྣམས་ཀྱིས་བསྒྲུབ་བྱ་སྟེ། །དེ་བཞིན་གཤེགས་པ་སྟོན་མཛད་ཡིན། །ཞེས་
སོ༑ ༑དེ་ལྟར་སྟོན་པ་ཐུགས་རྗེ་ཅན་གྱིས་ཐུགས་བརྩེ་བའི་སྒོ་ནས་སྟོན་པའི་བྱ་བ་



༡༩༤
མཛད་པ་དེའི་རྟེན་འབྲེལ་ལམ་བདེན་པས། རྗེས་འཇུག་རྣམས་སློབ་མའི་བྱ་བ་དེས་
གསུངས་པའི་ཆོས་ཚུལ་བཞིན་དུ་སྒྲུབ་པར་སྨོན་པ་ནི། བདག་འཁོར་རྟག་ཏུ་གུས་
གྱུར་ཅིག ཅེས་སོ། །དད་པ་དང་གུས་པ་ནི་ལག་པ་ཐལ་མོ་སྦྱར་ཏེ་མིག་ཟིང་ཟིང་
བྱས་པ་ཙམ་ལ་མི་འཇོག་གི །དད་གུས་རྣལ་མ་སྐྱེས་པའི་ཚད་ནི་རྐྱེན་ཅི་འདྲ་ཞིག་
ཐོག་ཏུ་བབས་ཀྱང་ཆོས་མི་གཏོང་བ་ཞིག་དགོས་ཕྱིར་ཏེ། རིན་ཆེན་འཕྲེང་བ་ལས།
འདུན་དང་ཞེ་སྡང་འཇིགས་པ་དང་། །རྨོངས་པས་གང་ཞིག་ཆོས་མི་འདའ། །དེ་
ནི་དད་པ་ཅན་ཞེས་བྱ། །ཞེས་འགྲོ་བ་བཞིས་ཆོས་ལས་མི་འདའ་བ་དང་། ཐེག་
ཆེན་ལྟར་ན་ཅི་བྱས་གཞན་དོན་དུ་འགྲོ་བ་ཞིག་བྱུང་བའི་ཚེ་སངས་རྒྱས་ལ་མཆོག་
ཏུ་གུས་པའི་ཚད་ཡིན་ཏེ། བྱང་ཆུབ་སེམས་དཔའི་སྡེ་སྣོད་དུ་གནས་བརྟན་བཅུ་དྲུག་
ལས་སངས་རྒྱས་ཀྱིས་བཀའ་སྩལ་པ་རྣམས་ཀྱི་དོན་མགོན་པོ་ཀླུ་སྒྲུབ་ཀྱིས་མདོར་
བསྡུས་པ་སེམས་ཅན་མགུ་བར་བྱེད་པའི་བསྟོད་པ་ལས། ང་ལ་གུས་པ་སེམས་ཅན་
དོན་ཏེ་གུས་པ་གཞན་དག་མིན། །གང་གིས་སྙིང་རྗེ་མ་བཏང་དེ་ཡིས་ང་ལ་གུས་པ་
སྟེ༑ ཞེས་གསུངས་པ་བཞིན་ནོ། །དེ་ལྟར་སྟོན་པ་དང་བསྟན་པ་ལ་གཅིག་ཏུ་གུས་
ཤིང་ཡིད་ཆེས་པར་གྱུར་ན། ལྟ་བ་དང་སྤྱོད་པ་མི་མཐུན་པ་མེད་པར་དགེ་འདུན་
ཞེས་བྱ་བའི་མཚན་དང་དོན་མཐུན་པ་ཞིག་འབྱུང་ཞིང་། དེ་ལ་བརྟེན་ནས་བཤད་
སྒྲུབ་ཀྱི་བསྟན་པའི་བྱ་བ་རྣམས་གོང་དུ་འཕེལ་བ་དང་། དེའི་སྟོབས་ཀྱིས་སྐྱེ་དགུའི་
ཕན་བདེ་མ་ལུས་པ་རྒྱས་པར་འགྱུར་བ་ནི། སོ་སོར་ཐར་པའི་མདོ་ལས། དགེ་འདུན་
མཐུན་པ་བདེ་བ་སྟེ། །མཐུན་པ་རྣམས་ཀྱི་དཀའ་ཐུབ་བདེ། །ཞེས་དང༌། མཁས་
གྲུབ་སྨྲ་བའི་ཉི་མས། སྐྱེ་དགུ་རྣམས་ཀྱི་ཕན་བདེ་ནི། །མ་ལུས་རྒྱལ་བའི་བསྟན་
ལས་འབྱུང་། །བསྟན་པའི་ཆུ་བོ་འཕེལ་བའི་གཞི། །དགེ་འདུན་ཆུ་གཏེར་ཆེན་པོ་
སྟེ༑ ༑ཞེས་གསུངས་པ་ལྟར་རོ། །དེ་ལྟ་བུའི་དགེ་འདུན་རྣམས་ཐུགས་མཐུན་ཞིང་



༡༩༥
བར་ཆད་མེད་པར་འཁོར་ལོ་གསུམ་གྱི་བྱ་བ་ལ་བརྩོན་པ་ནི་ལེགས་ཚོགས་ཀུན་གྱི་
གཞི་རྟེན་ཡིན་པ་ལ་དགོངས་ཏེ། རྒྱལ་སྲས་ཞི་བ་ལྷས་ཀྱང་། གཙུག་ལག་ཁང་རྣམས་
ཀློག་པ་དང་། །ཁ་ཏོན་གྱིས་རྒྱལ་ལེགས་གནས་ཤོག །རྟག་ཏུ་དགེ་འདུན་མཐུན་
པ་དང་། །དགེ་འདུན་དོན་ཡང་འགྲུབ་པར་ཤོག །ཅེས་གསུངས་སོ། །སྨྲས་པ།
བསྟན་པའི་བདག་པོ་སྟོན་པ་རྫོགས་སངས་རྒྱས། །བསྟན་པའི་བདག་ཉིད་ལུང་རྟོགས་
དམ་པའི་ཆོས། བསྟན་པའི་སྲོལ་འཛིན་འཕགས་པའི་དགེ་འདུན་རྣམས། །བསྟན་
འགྲོའི་དགེ་ལེགས་སྤེལ་བའི་ཤིས་པ་སྩོལ། །རྒྱལ་བས་གང་ལ་བསྟན་པ་གཏད་པའི་
ཡུལ༑ ༑སྤྲུལ་པའི་དགྲ་བཅོམ་འཕགས་པའི་གནས་བརྟན་རྣམས། །བསྟན་འདི་
འཛིན་སྐྱོང་སྤེལ་བའི་ཐབས་མཁས་ཀྱི། །འཕྲིན་ལས་སྒོ་བརྒྱ་དབྱེ་བའི་དུས་ལ་བབས།
ཐུབ་པའི་ཉི་མ་དངོས་ཀྱི་གདུལ་བྱའི་མཐའ། །རྫོགས་པའི་ཆོས་དབྱིངས་ནུབ་རིར་
གཞོལ་བ་ན། །སྙིགས་མའི་འགྲོ་ལ་རྗེས་ཆགས་ཕྱི་བཞིན་དུ། །གཟིགས་པའི་གསུང་
གི་འོད་དམར་འདི་སྤྲོས་སོ། །བསྔོ་བའི་རྒྱལ་པོ་འདི་ནི་ཕྱོགས་ཀུན་ཏུ། །རླུང་ལྟར་
གྲགས་པས་ཐོས་པ་དོན་ལྡན་ཡང་། །བརྗོད་དོན་ལེགས་པར་སེམས་པ་དང་བཅས་
ན༑ ༑ལྷག་པར་བསོད་ནམས་མི་ཟད་གཏེར་དུ་འགྱུར། །དེ་ཕྱིར་བདག་གིས་འདིར་
འབད་དགེ་བའི་མཐུས། །མཁའ་མཉམ་འགྲོ་བའི་མ་རིག་མུན་སེལ་ཞིང་། །མངོན་
མཐོ་ངེས་ལེགས་ལམ་བཟང་སྣང་བྱེད་པ། །བསྟན་པའི་སྒྲོན་མེ་ཡུན་དུ་གསལ་གྱུར་
ཅིག ༑བསྟན་པའི་བདག་པོ་རྒྱལ་བ་ཡབ་སྲས་ཀྱི། །ཕུལ་བྱུང་མཛད་འཕྲིན་གྲགས་
པས་ས་ཁྱབ་ཅིང་། །སྐྱེས་སྤྲུལ་མཐའ་དག་དམ་པའི་མཚན་དོན་དང་། །མཐུན་
པར་སྤྱོད་པས་ས་སྟེང་མཛེས་གྱུར་ཅིག །མཐའ་དབུས་ཕྱོགས་ཀྱི་དགེ་འདུན་སྡེ་རྣམས་
ཀུན༑ ༑བག་ཡོད་ཆོས་མཐུན་འཚོ་བས་ཆོག་ཤེས་ཤིང་། །གེགས་མེད་བཤད་སྒྲུབ་
ལས་ལ་གཞོལ་བ་ཡིས། །ལྷག་བསམ་རྣམ་དཔྱོད་འགྲན་བཞིན་འཕེལ་བར་ཤོག བདག་



༡༩༦
ཀྱང་མ་འོངས་སྐྱེ་བའི་འཕྲེང་བ་རུ། །དཀོར་རྫས་གཞལ་བའི་སྲང་དུ་མི་འགྱུར་བར།
འཁོར་ལོ་གསུམ་གྱིས་རྒྱལ་བསྟན་འཛིན་བཟོད་པ། །ཀུན་མཁྱེན་བླ་མའི་རྣམ་ཐར་
སྐྱོང་གྱུར་ཅིག །དུས་མཐའ་འདིར་ཡང་ཐུབ་བསྟན་རྫོགས་པའི་ཁུར། །རང་ཉིད་
གཅིག་པུས་འཁྱེར་ལ་མི་ངལ་བ། །ཡབ་རྗེ་འཇིགས་མེད་དབང་པོར་སྙིང་ནས་འདུད།
བརྩེ་ལྡན་དེ་ཡི་བཞེད་པ་འགྲུབ་གྱུར་ཅིག །ཅེས་བསྔོ་བའི་རྒྱལ་པོ་བསྟན་འབར་མའི་
དགོངས་དོན་རྒྱ་ཆེར་འགྲེལ་པ་ལེགས་བཤད་བསྟན་པའི་སྒྲོན་མེ་ཞེས་བྱ་བ་འདི་ནི།
སྔ་སོར་དགོན་པའི་ཁྲིར་སྡོད་སྐབས་ཀུན་མཁྱེན་མཆོག་གི་བཀས་བཅད་ལྟར་ལོ་རེ་
བཞིན་གླིང་བསྲེའི་སྐབས་སུ་བཀའ་པོད་ལྔའི་སྟེང་ནས་བཤད་པ་བྱེད་དགོས་པས། ལོ་
དང་པོར་ས་བཅད་ཞིབ་རྒྱས། གཉིས་པ་དང་ལྔ་པར་དཀའ་གནད་དོགས་གཅོད་
དང་བཅས་པའི་གཟབ་བཤད། གསུམ་པར་བཀའ་པོད་སོ་སོའི་ཆོས་འབྱུང་དང་
སྦྲགས་པ། བཞི་པར་བཀའ་པོད་ལྔ་ཀ་ལམ་གྱི་ལུས་གཅིག་ཏུ་དྲིལ་བ། དྲུག་པར་
བསྟན་འབར་མའི་བརྗོད་དོན་བསླབ་པ་གསུམ་དུ་བསྡུས་ཤིང་། དེ་སྟོན་པ་མདོ་འདུལ་
གཉིས་དང་ལུང་གི་མངོན་པ་གོང་འོག་རིགས་པའི་མངོན་པ་སྟེ་བཀའ་པོད་ལྔར་འགྱུར་
ཚུལ་གྱི་སྟེང་ནས་བཤད་པ་བྱས་པར་བརྟེན། རྣམ་དཔྱོད་ཅན་འགའ་ཞིག་གིས་དེའི་
ནང་ནས་བསྟན་འབར་མ་རང་རྐྱང་གི་བཤད་པ་རྣམས་ལོགས་སུ་བཀོལ་བའི་ཊིཀྐ་
ཞིག་དགོས་ཞེས་བསྐུལ་མ་བྱུང་ཡང་རིམ་འགྱངས་སུ་ལུས་པ་ཉེ་ཆར་པ་རོན་སུ་ཉིད་
ཤོག་ནས་གཞུང་བརྒྱ་སྨྲ་བའི་དབང་པོ་རྡོ་རམ་པ་ངག་དབང་རབ་བརྟན་དང་། ཧལ་
ཧ་དར་ཧན་པོ་ལིའི་ཤོག་ནས་ལྷག་བསམ་དང་རྣམ་དབྱེ་ཕུལ་དུ་བྱུང་པ་ཏཱ་བླ་མ་དཀོན་
མཆོག་ཆོས་འཛིན་གཉིས་ཀྱིས་ནན་ཏན་ཏུ་བསྐུལ་བའི་ངོར། དབུས་འགྱུར་བསྟན་
པའི་སྲོག་ཤིང་སྙན་བརྒྱུད་མན་ངག་གི་མཛོད་འཛིན་པ་དམིགས་པ་མེད་པའི་ཐུགས་
རྗེ་ཅན་རྗེ་བཙུན་ཡེ་ཤེས་རྒྱལ་མཚན་དཔལ་བཟང་པོ་དང་། མདོ་སྨད་སྲིན་པོའི་ཡུལ་



༡༩༧
ལྟ་བུ་འདིར་ཡང་ཐུགས་བསྐྱེད་ཀྱི་གོ་ཆ་བཙན་པོ་བགོས་ཏེ་ཐུབ་བསྟན་ཡོངས་སུ་རྫོགས་
པ་འཁོར་ལོ་གསུམ་གྱི་སྒོ་ནས་འཛིན་སྐྱོང་སྤེལ་བར་བྱེད་པ་ལ་སའི་སྟེང་ན་འགྲན་
པའི་ཟླ་དང་བྲལ་བ་ངེས་པ་དོན་གྱི་ཐམས་ཅད་མཁྱེན་པ་ཆེན་པོས་རྗེ་བཙུན་དཀོན་
མཆོག་འཇིགས་མེད་དབང་པོ་རྣམ་གཉིས་ཀྱི་ཞབས་རྡུལ་སྤྱི་བོར་བསྟེན་པའི་༧བཙུན་
པ་དཀོན་མཆོག་བསྟན་པའི་སྒྲོན་མེས་རབ་བྱུང་བཅུ་བཞི་པའི་བགྲང་བྱ་གཉིས་པ་ས་
ཕོ་འབྲུག་གི་ལོ་ཁྲུམས་སྟོད་ཀྱི་ཟླ་བར་དབེན་གནས་ཡིད་དགའ་ཆོས་འཛིན་ནས་
མཚམས་ཀྱི་ཐུན་གསེང་དུ་སྦྱར་བའི་ཡི་གེ་པ་ནི་གཙུག་ལག་ལྟ་བའི་བློ་མིག་དང་ལྡན་
པ་དགེ་སློང་དཀོན་མཆོག་ཀུན་དགས་བགྱིས་པ་འདིས་ཀྱང་བསྟན་པ་རིན་པོ་ཆེ་ཡུན་
རིང་དུ་འབར་བ་གྱུར་ཅིག །དགེའོ། །། །



V
༄༅། །སྤྱན་རས་གཟིགས་ཀྱི་གཟུངས་འཁོར་བཅས་ཀྱི་
དོན་འགྲེལ་མཛད་པ་པོ་ཆུ་བཟང་ཡེ་ཤེས་རྒྱ་མཚོ་
རྣམ་ཐར་མདོར་བསྡུས་བཞུགས་སོ། །
༄༅། །ཆུ་བཟང་ཡེ་ཤེས་རྒྱ་མཚོ་ནི་ཤར་ཕྱོགས་ཀོང་ཡུལ་དུ་ཡབ་ཚེ་འཕེལ་དང་
ཡུམ་མཚོ་མོ་གཉིས་ཀྱི་སྲས་སུ་རབ་བྱུང་བཅུ་གསུམ་པའི་ས་བྱ་(༡༧༨༩)ལོ་ལ་
འཁྲུངས། ཆུང་ངུའི་དུས་དགོན་པ་བཀྲ་ཤིས་རབ་བརྟན་དུ་བཅུག་ཅིང་། དགེ་རྒན་
ཚངས་དབྱངས་ཐུགས་རྗེ་དང་འབྱོར་རྒྱས་རྣམ་གཉིས་ནས་འགྲོ་འདུག་སྤྱོད་ལམ་
དང་། དགོན་པའི་འདོན་ཆ་ཕལ་ཆེར་བསླབས། དགུང་ལོ་བཅུ་དགུར་བྱོལ་ཐབས་
ཀྱིསའབྲས་སྤུངས་སུ་བློ་གསལ་གླིང་གྲྭ་ཚང་དུ་ཆོས་ཞུགས་མཛད། རང་ལོ་ཉི་ཤུའི་
ཐོག་གྲུབ་དབང་རིན་ཆེན་ཕུན་ཚོགས་དཔལ་བཟང་པོའི་དྲུང་ནས་དགེ་བསྙེན་བར་མ་
རབ་བྱུང་དགེ་ཚུལ་གྱི་སྡོམ་པ་མནོས། མིང་ཡེ་ཤེས་རྒྱ་མཚོ་ཞེས་པ་བསྩལ།དགུང་
ལོ་ཉི་ཤུ་རྩ་དྲུག་ལ་དེ་མོ་ནོ་མོན་ཧན་ཞབས་དྲུང་ནས་བསྙེན་རྫོགས་སྡོམ་པ་ཐོབ། རང་
ལོ་སོ་ལྔའི་བར་སློབ་གཉེར་ཁྲལ་པོ་ཞིག་བགྱིས། རྡོ་རྗེ་འཆང་ངག་དབང་ཆོས་འཛིན་
དང་། ཁྲི་ཆེན་བྱང་ཆུབ་ཆོས་འཕེལ། བླ་མ་སྐལ་བཟང་མཁས་གྲུབ་སོགས་དྲིན་
ཅན་བླ་མ་བཅུ་ཕྲག་བརྒལ་བ་རྣམས་ཀྱི་ཞལ་སྔ་ནས་མདོ་སྔགས་ཆོས་མང་དུ་གསན།
དགུང་ལོ་ང་བདུན་ལོ་རྒྱལ་བ་སྐུ་ཕྲེང་བཅུ་གཅིག་པ་མཁས་གྲུབ་རྒྱ་ཚོ་རབ་བྱུང་སྡོམ་
པ་བཞེས་པའི་མཛད་སྒོར་ཞུགས། དགུང་ལོ་དྲུག་ཅུ་ཐམ་པའི་ལོ་ལ་སྟག་ཕུའི་ཡོངས་
འཛིན་གནང་། དགུང་ལོ་རེ་དྲུག་ལ་རྒྱལ་དབང་མཁས་གྲུབ་རྒྱ་མཚོར་བརྟན་བཞུགས་
མཎྜལ་ལྗགས་བཤད་མཛད། དགུང་ལོ་རེ་བརྒྱད་དེ་མེ་འབྲུག་(༡༨༥༦）ལོ་ལ་སྐུ་
གཤེགས།། །།



༡༩༨
། །ཐུགས་རྗེ་ཆེན་པོའི་གཟུངས་སྔགས་ཀྱི་
ཕན་ཡོན་འཁོར་བཅས་
བཞུགས་སོ། །
༄༅། །གསུམ་པ་ཐུགས་རྗེ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་བཅུ་
གཅིག་ཞལ་གྱི་གཟུངས་སྔགས་ཀྱི་ཕན་ཡོན་བཤད་པ་ལ་དོན་ལྔ་སྟེ། འཕགས་པ་སྤྱན་
རས་གཟིགས་འདི་ཐུགས་ཇི་ལྟར་བསྐྱེད་ཅིང་མཚན་ཇི་ལྟར་བྱུང་ཚུལ་དང་། དུས་
གསུམ་སངས་རྒྱས་ཀྱི་མཛད་པ་སྟོན་ཚུལ་དང་། དེ་ཉིད་ཀྱི་གཟུགས་སྐུ་བཞེངས་
ཤིང་སྐུ་བསྒོམས་པའི་ཕན་ཡོན་དང་། དེ་ཉིད་ཀྱི་མཚན་འཛིན་ཅིང་ཕྱག་འཚལ་བའི་
ཕན་ཡོན། གཟུངས་སྔགས་རྣམས་འདོན་པའི་ཕན་ཡོན་རྣམས་སོ། །དང་པོ་ཐུགས་
རྗེ་ཆེན་པོ་འདི་ཐུགས་གང་དུ་བསྐྱེད། མཚན་སུས་བཏགས་སྙམ་དུ་སེམས་ན། ཐོག་
མར་སངས་རྒྱས་རིན་ཆེན་སྙིང་པོའི་དྲུང་ན་ཐུགས་བསྐྱེད་པར་གསུངས་ཏེ། སྙིང་
རྗེ་པད་དཀར་ལས། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་སྔོན་
བྱུང་བ་བསྐལ་པ་གྲངས་མེད་པ་གངྒཱའི་ཀླུང་གི་བྱེ་མ་སྙེད་འདས་པ་ན། སངས་རྒྱས་
ཀྱི་ཞིང་འདི་ཉིད་དུ་བསྐལ་པ་ཆེན་པོ་འཛིན་པ་ཞེས་བྱ་བ་ཞིག་བྱུང་བར་གྱུར་ཏེ། དེ་
ན་སངས་རྒྱས་རིན་ཆེན་སྙིང་པོ་ཞེས་བྱ་བ་འཇིག་རྟེན་གྱི་ཁམས་དེར་བྱུང་བར་གྱུར་
ཏེ༑ ༑བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་ནས་སྲོག་ཆགས་བྱེ་བ་ཁྲག་
ཁྲིག་འབུམ་ཕྲག་མང་པོ་མཐོ་རིས་དང་ཐར་པའི་འབྲས་བུ་ལ་བཀོད་པར་གྱུར་ཏོ།
བཅོམ་ལྡན་འདས་དེ་ཉིད་དུས་གཞན་ཞིག་ན་ཉན་ཐོས་དགྲ་བཅོམ་པ་བྱེ་བ་ཁྲག་ཁྲིག་
འབུམ་ཕྲག་གིས་ཡོངས་སུ་བསྐོར་ནས་མདུན་དུ་བརྡར་ཏེ། གྲོང་དང་གྲོང་ཁྱེར་དང་།
བགཔ་



༡༩༩
རྒྱལ་པོའི་ཕོ་བྲང་རྣམས་སུ་རྒྱུ་ཞིང་གཤེགས་ནས། རིམ་གྱིས་འཁོར་ལོས་བསྒྱུར་
བའི་རྒྱལ་པོ་རྩིབས་ཀྱི་མུ་ཁྱུད་ཀྱི་སྐྱེད་མོས་ཚལ་འཛམ་བུ་དགའ་ཚལ་ཞེས་བྱ་བ་དང་
ཧ་ཅང་མི་རིང་བར་བཞུགས་སོ། ཞེས་ཐོས་ནས། རྒྱལ་པོ་རྩིབས་ཀྱི་མུ་ཁྱུད་འཁོར་
འབུམ་ཕྲག་དུ་མས་བསྐོར་ནས། སངས་རྒྱས་རིན་ཆེན་སྙིང་པོ་ག་ལ་བ་དེར་སོང་
ནས་ཕྱག་བྱས་ཏེ་ཕྱོགས་གཅིག་ཏུ་འཁོད་པ་ལ། བཅོམ་ལྡན་འདས་ཀྱིས་ཆོས་ཀྱི་
གཏམ་གྱིས་དགའ་བར་མཛད་དོ། དེ་ནས་བཅོམ་ལྡན་འདས་ལ་རྒྱལ་པོ་རྩིབས་ཀྱི་
མུ་ཁྱུད་ཀྱིས་ཟླ་བ་གསུམ་གྱི་བར་དུ་བསྙེན་བཀུར་བྱེད་པར་གསོལ་བས་གནང་སྟེ། རྒྱལ་
པོ་རྩིབས་ཀྱི་མུ་ཁྱུད་ལ་བུ་སྟོང་ཡོད་པའི་བུ་ཆེ་བ་མིག་མི་འཛུམ་ཞེས་བྱ་བས། བཅོམ་
ལྡན་འདས་འཁོར་བཅས་ལ་ཇི་ལྟར་ཡབ་རྒྱལ་པོ་རྩི་བས་ཀྱི་མུ་ཁྱུད་ཀྱིས་བསྙེན་བཀུར་
བྱེད་པ་དེ་ལྟ་བུ་ཅུང་ཟད་ཀྱང་མ་ཚང་བ་མེད་པར་བྱས་སོ། །དེ་ནས་རྒྱ་མཚོའི་རྡུལ་
གྱི་བཅོམ་ལྡན་འདས་ལ་ལོ་བདུན་གྱི་བར་དུ་བསྙེན་བཀུར་བྱས་སོ། དེ་ནས་བྲམ་
ཟེ་རྒྱ་མཚོའི་རྡུལ་གྱིས། རྒྱལ་པོར་བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་བསྐུལ་
བས༑ ༑རྒྱལ་པོས་བྱང་ཆུབ་ཏུ་སེམས་བསྐྱེད་ནས་དེ་བཞིན་གཤེགས་པ་རིན་ཆེན་
སྙིང་པོས། རྒྱལ་པོ་རྩིབས་ཀྱི་མུ་ཁྱུད་བསྐལ་པ་གངྒའི་ཀླུང་གི་བྱེ་མ་སྙེད་གཉིས་པ་
ལ་བབས་པ་ན། ནུབ་ཕྱོགས་སུ་འཇིག་རྟེན་གྱི་ཁམས་བདེ་བ་ཅན་ཞེས་བྱ་བར་བླ་
ན་མེད་པ་ཡང་དག་པར་རྫོགས་པའི་སངས་རྒྱས་འོད་དཔག་ཏུ་མེད་པ་ཞེས་བྱ་བར་
འགྱུར་རོ། རྒྱལ་པོའི་བུ་མིག་མི་འཛུམ་འདི་ནི་སེམས་ཅན་རྣམས་སྡུག་བསྔལ་ལས་
ཐར་བར་བྱ་བ་དང་། ཉོན་མོངས་པ་རབ་ཏུ་ཞི་བྱ་བར་བའི་ཕྱིར་སྙིང་རྗེ་ཆེན་པོ་བསྐྱེད་
པས་ན། རིགས་ཀྱི་བུ་དེའི་ཕྱིར་ཁྱོད་སྤྱན་རེས་གཟིགས་དབང་ཕྱུག་ཅེས་བྱའོ། །ཁྱོད་
ཀྱིས་སེམས་ཅན་བྱེ་བ་ཁྲག་ཁྲིག་འབུམ་ཕྲག་མང་པོ་སྡུག་བསྔལ་ལས་ཐར་བར་བྱེད་
པར་འགྱུར་ཏེ། རིགས་ཀྱི་བུ་ཁྱོད་བྱང་ཆུབ་སེམས་པར་གྱུར་པ་ན་སངས་རྒྱས་ཀྱི་



༣00
བྱ་བ་བྱེད་པར་འགྱུར་རོ། མ་འོངས་པ་ན་ཁྱོད་དེ་བཞིན་གཤེགས་པ་ཡང་དག་པར་
རྫོགས་པའི་སངས་རྒྱས་འོད་ཟེར་ཀུན་ནས་འཕགས་པ་དཔལ་བརྩེགས་ཀྱི་རྒྱལ་པོ་
ཞེས་བྱ་བར་འགྱུར་རོ། རིགས་ཀྱི་བུ་ཁྱོད་ཀྱི་སངས་རྒྱས་ཀྱི་ཞིང་གི་བཀོད་པ་ནི་བདེ་
བ་ཅན་གྱི་ཞིང་གི་བཀོད་པ་དེ་འདྲ་བར་འགྱུར་རོ། །ཁྱོད་མྱ་ངན་ལས་འདས་ནས་
དམ་པའི་ཆོས་བསྐལ་པ་དུང་ཕྱུར་ཕྲག་དྲུག་དང་བྱེ་བ་ཕྲག་གསུམ་དུ་གནས་པར་
འགྱུར་རོ། ཁྱོད་ཀྱི་ཚེ་ཚད་ནི་བསྐལ་བ་བྱེ་བ་ཁྲག་ཁྲིག་འབུམ་ཕྲག་དགུ་བཅུ་རྩ་དྲུག་
ཏུ་འགྱུར་རོ། །རིགས་ཀྱི་བུ་ཁྱོད་ཀྱི་འཁོར་འདུས་པའི་ཚད་ནི། རྒྱུ་མཚོའི་ཆུ་རྡུལ་
གྱི་གྲངས་ཙམ་མོ། །ཞེས་གསུངས་ཤིང་། དེ་ལྟར་འཕགས་པ་སྤྱན་རས་གཟིགས་
དབང་ཕྱུག་ནི་སངས་རྒྱས་རིན་ཆེན་སྙིང་པོའི་དྲུང་དུ་ཐུགས་བསྐྱེད་ཅིང་། མཚན་
ཡང་རིན་ཆེན་སྙིང་པོས་བཏགས་པ་ཤེས་པར་བྱའོ། །གཉིས་པ་དུས་གསུམ་སངས་
རྒྱས་ཀྱི་མཛད་པ་སྟོན་ཚུལ་ནི། ཐོན་མི་སམ་བྷོ་ཊས་བསྒྱུར་བའི་ཞལ་བཅུ་གཅིག་
པའི་གཟུངས་ཆེན་མོ་ལས་ཀྱང་སྤྱན་རས་གཟིགས་འདི་ནི་བསྐལ་པ་དཔག་ཏུ་མེད་
པའི་སྔ་རོལ་ཏུ་མངོན་པར་རྫོགས་པར་སངས་རྒྱས་ཏེ། བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་ཀྱི་སྣང་བ་ཞེས་
བྱའོ༑ ༑འདི་ནི་སྙིང་རྗེ་དང་སྨོན་ལམ་གྱི་དབང་གིས་སེམས་ཅན་ཐམས་ཅད་ལ་ཕན་
པ་དང་བདེ་བའི་ཕྱིར་བྱང་ཆུབ་སེམས་དཔའི་གཟུགས་སུ་སྣང་ངོ་། ཞེས་གསུངས་
པའོ༑ ༑ཐུགས་རྗེ་ཆེན་པོ་དང་ལྡན་པའི་གཟུངས་ལས་བཅོམ་ལྡན་འདས་ཀྱིས་བཀའ་
སྩལ་པ། དགའ་བོ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་དེས་སངས་
རྒྱས་ཀྱི་སྐུས་སེམས་ཅན་དཔག་ཏུ་མེད་པ་ལ་ཆོས་སྟོན་པའི་འཇིག་རྟེན་གྱི་ཁམས་ཀྱང་
ཡོད་དོ། །འཇིག་རྟེན་གྱི་ཁམས་གང་ན་བྱང་ཆུབ་སེམས་དཔའ་སྤྱན་རས་གཟིགས་
དབང་ཕྱུག་བྱང་ཆུབ་སེམས་དཔའི་གཟུགས་ཀྱིས་ཆོས་སྟོན་པའི་འཇིག་རྟེན་གྱི་ཁམས་



༣0༡
ཀྱང་ཡོད་དེ། འཇིག་རྟེན་གྱི་ཁམས་ཁ་ཅིག་ན་བྱང་ཆུབ་སེམས་དཔའ་སྤྱན་རས་
གཟིགས་དབང་ཕྱུག་རང་སངས་རྒྱས་ཀྱི་གཟུགས་ཀྱི་ཆོས་སྟོན་ཏོ། སེམས་ཅན་ཁ་
ཅིག་ལ་ཉན་ཐོས་ཀྱི་གཟུགས་ཀྱིས་ཆོས་སྟོན་ཏོ། ཁ་ཅིག་ལ་ཚངས་པའི་གཟུགས་
དང་༑ ༑ཁ་ཅིག་ལ་བརྒྱ་བྱིན་གྱི་གཟུགས་དང༌། ཁ་ཅིག་ལ་དྲི་ཟའི་གཟུགས་དང་།
ཁ་ཅིག་ལ་གནོད་སྦྱིན་གྱི་གཟུགས་ཀྱིས་ཆོས་སྟོན་ཏོ། འཁོར་ལོས་བསྒྱུར་བའི་རྒྱལ་
པོས་འདུལ་བ་རྣམས་ལ་རྒྱལ་པོའི་གཟུགས་ཀྱི་ཆོས་སྟོན་ཏོ། དམག་དཔོན་གྱིས་འདུལ་
བ་རྣམས་ལ་དམག་དཔོན་གྱི་གཟུགས་ཀྱིས་ཆོས་སྟོན་ཏོ། ལག་ན་རྡོ་རྗེས་འདུལ་བའི་
སེམས་ཅན་རྣམས་ལ་ལག་ན་རྡོ་རྗེའི་གཟུགས་ཀྱིས་ཆོས་སྟོན་ཏོ། རིགས་ཀྱི་བུ་དེ་
ལྟར་བྱུང་ཆུབ་སེམས་དཔའ་སྤྱན་རས་གཟིགས་ཀྱི་ཡོན་ཏན་ནི་བསམ་གྱིས་མི་ཁྱབ་
པ་དང་ལྡན་ནོ། ཞེས་གསུངས་པ་དང་། མ་འོངས་པའི་དུས་ན་ཡང་བདེ་བ་ཅན་
གྱི་འཇིག་རྟེན་གྱི་ཁམས་ན་སངས་རྒྱས་ཚེ་དཔག་ཏུ་མེད་པ་མྱ་ངན་ལས་འདས་ནས་
དེའི་བསྟན་པ་སྲོལ་ནུབ་པ་ན། ཐོ་རངས་བྱང་ཆུབ་སེམས་དཔའ་སྤྱན་རས་གཟིགས་
དབང་ཕྱུག་སངས་རྒྱས་ནས་མཚན་ཡང་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་ཀུན་ནས་འཕགས་པ་འོད་ཟེར་དཔལ་བརྩེགས་ཀྱི་རྒྱལ་
པོ་ཞེས་བྱ་བར་འགྱུར་རོ། ཞེས་གསུངས་སོ། །གསུམ་པ་དེ་གཉིས་ཀྱི་སྐུ་གཟུགས་
བཞེངས་ཤིང་སྐུ་བསྒོམས་པའི་ཕན་ཡོན་ནི། འཕགས་པ་སྤྱན་རས་གཟིགས་ཀྱི་སྐུ
གཟུགས་བཞེངས་པ་དང་སྐུ་བསྒོམ་པ་དང་། སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ཀྱི་སྐུ་གཟུགས་བཞེངས་པ་དང་སྐུ་བསྒོམ་པའི་བསོད་ནམས་མཉམ་པ་ཡིན་
ཏེ༑ ༑ཟ་མ་ཏོག་བཀོད་པ་མདོ་ལས། རིགས་ཀྱི་བུ་སྤྱན་རས་གཟིགས་ཀྱི་བ་སྤུའི་
ཁུང་བུ་རེ་རེར་ཡང་སངས་རྒྱས་ཀྱི་ཞིང་གི་བཀོད་པ་དུ་མ་ཡོད་དོ། ཞེས་གསུངས་
པ་དང་། གཞན་ཡང་ཕྱག་སྟོང་ལས་འཁོར་ལོས་བསྒྱུར་བའི་རྒྱལ་པོ་སྟོང་དུ་སྤྲུལ་



༢༠༣
པ་དང་། སྤྱན་སྟོང་ལས་བསྐལ་པ་བཟང་པོའི་སངས་རྒྱས་སྟོང་དུ་སྤྲུལ་པ་དང་སྐུའི་
ནང་ཐམས་ཅད་གསང་སྔགས་ཀྱི་ལྷ་ཚོགས་དུ་མ་བཞུགས་པར་གསུངས་ཏེ། ཟ་མ་
ཏོག་བཀོད་པའི་མདོ་ལས་རིགས་ཀྱི་བུ་ང་ནི་གཡོ་སྒྱུ་མེད་པ་ཕྲ་བ་ཉིད་དུ་སྣང་བ་དེ་
ལྟར་མེད་པ་གཟུགས་མེད་པ་གཟུགས་ཆེ་བ་ལག་པ་བརྒྱ་སྟོང་། མིག་བརྒྱ་སྟོང་། དབུ་
བཅུ་གཅིག་པ་རྣལ་འབྱོར་ཆེན་པོ། རྣལ་དམ་པ་མྱ་ངན་ལས་འདས་པའི་ལམ་ལ་
གནས་པ་སེམས་མེད་པ་ཤེས་རབ་ཆེ་བ། སྲིད་པ་ལས་གྲོལ་བར་བྱེད་པའོ། །ཞེས་
གསུངས་པ་སྟེ། དེ་ནས་འཕགས་པ་སྤྱན་རས་གཟིགས་དབང་ཕྱུག་འདིའི་སྐུ་བཞེངས་
པ་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྐུ་གཟུགས་བཞེངས་
པ་བསོད་ནམས་མཉམ་ཞིང་། འདིའི་སྐུ་བསྒོམས་པས་སངས་རྒྱས་ཐམས་ཅད་ཀྱི་
སྐུ་བསྒོམས་པར་འགྱུར་ཞིང་། ཕ་རོལ་ཏུ་ཕྱིན་པ་དྲུག་ལ་ལོ་བརྒྱའི་བར་དུ་སྤྱོད་པ་
བས༑ ༑འཕགས་པ་སྤྱན་རས་གཟིགས་ཀྱི་སྐུ་ཉིན་གཅིག་བསྒོམས་པ་བསོད་ནམས་
ཆེ་བར་གསུངས་སོ། བཞི་པ་དེ་ཉིད་ཀྱི་མཚན་འཛིན་ཅིང་ཕྱག་འཚལ་བའི་ཕན་ཡོན་
ནི༑ ༑པདྨ་དཀར་པོའི་མདོ་ལས། བྱང་ཆུབ་སེམས་དཔའ་བློ་གྲོས་མི་ཟད་པས་བཅོམ་
ལྡན་འདས་ལ་འདི་སྐད་ཅེས་གསོལ་ཏེ། རིགས་ཀྱི་བུའམ་རིགས་ཀྱི་བུ་མོ་དེའི་བསོད་
ནམས་བསྐྱེད་པ་ནི་མང་ལགས་སོ། བཅོམ་ལྡན་འདས་ཀྱིས་བཀའ་སྩལ་བ། རིགས་
ཀྱི་བུ་གང་དག་གིས་སངས་རྒྱས་བཅོམ་ལྡན་འདས་དེ་ཉིད་ལ་བཀུར་སྟི་བྱས་པའི་
བསོད་ནམས་མངོན་པར་འདུ་བྱེད་པ་དང་། གང་གིས་ཐ་ན་བྱང་ཆུབ་སེམས་དཔའ་
སྤྱན་རས་གཟིགས་དབང་ཕྱུག་གིས་མིང་ལན་གཅིག་འཛིན་པ་དང་། ཕྱག་ལན་གཅིག་
འཚལ་བའི་བསོད་ནམས་མཉམ་སྟེ་ལྷག་པའང་མེད། འཕགས་པའང་མེད་དོ། གང་
གིས་སངས་རྒྱས་བཅོམ་ལྡན་འདས་གངྒཱའི་ཀླུང་དྲུག་ཅུ་རྩ་གཉིས་ཀྱི་བྱེ་མ་སྙེད་ལ་
ཕྱག་འཚལ་ཞིང་མིང་འཛིན་པ་དང་། གང་དག་བྱང་ཆུབ་སེམས་དཔའ་ཆེན་པོ་



༢༠༣
འཕགས་པ་སྤྱན་རས་གཟིགས་དབང་ཕྱུག་གི་མིང་འཛིན་པའི་བསོད་ནམས་ཀྱི་ཕུང་
པོ་དེ་གཉིས་བསྐལ་པ་ཁྲག་ཁྲིག་བརྒྱ་སྟོང་དུ་ཟད་པར་སླ་བ་མ་ཡིན་ནོ། སྤྱན་རས་
གཟིགས་ཀྱི་མིང་འཛིན་པ་ནི་ཡོན་ཏན་དེ་དག་དང་ལྡན་པ་སྟེ་དཔག་ཏུ་མེད་དོ། ཞེས་
དང་༑ ༑ཟ་མ་ཏོག་བཀོད་པའི་མདོ་ལས། གང་དག་འཇིག་རྟེན་ན་སྤྱན་རས་གཟིགས་
དབང་པོའི་མཚན་རྗེས་སུ་དྲན་པ་དེ་དག་གིས་བདེ་བ་དང་ལྡན་པ་ཡིན་ནོ། །དེ་དག་
གི་རྒ་བ་དང་། ན་བ་དང༌། འཆི་བ་དང་སྡུག་བསྔལ་ལས་ཡོངས་སུ་ཐར་བ་ཡིན་
ནོ༑ ༑དེ་དག་གིས་འཁོར་བའི་མཐའ་མ་གཞན་མེད་པའི་སྡུག་བསྔལ་བར་མི་འགྱུར་
རོ༑ ༑དེ་ནས་གོས་དཀར་པོ་དང་སྐྱ་བོ་གོས་བཞིན་དུ། བྱ་ངང་པའི་རྒྱལ་པོ་མགྱོགས་
པ་དང་། རླུང་གི་ཤུགས་འོང་པ་བཞིན་བདེ་བ་ཅན་གྱི་འཇིག་རྟེན་གྱི་ཁམས་སུ་དེ་
བཞིན་གཤེགས་པ་སྣང་བ་མཐའ་ཡས་ལས་ཆོས་མངོན་དུ་ཉན་པའི་ཕྱིར་འགྲོའོ། ཐོས་
ནས་ཀྱང་དེ་དག་གི་ལུས་ལ་འཁོར་བའི་སྡུག་བསྔལ་མི་འབྱུང་། འདོད་ཆགས་དང་།
ཞེ་སྡང་དང་། གཏི་མུག་མི་འབྱུང་། རྒས་པ་སོགས་དང་། མངལ་ན་གནས་པ་
པའི་སྡུག་བསྔལ་འབྱུང་བ་
་བར་མི་འགྱུར་ཏེ། ཆོས་ཀྱི་ལོངས་སྤྱོད་ཅིང་དེ་ཉིད་དུ་པདྨའི་
ནང་དུ་སྐྱེ་བར་འགྱུར་རོ། ཞེས་གསུངས་སོ། ལྔ་པ་གཟུངས་སྔགས་འདོན་པའི་
ཕན་ཡོན་ནི། འཕགས་པ་ཞལ་བཅུ་གཅིག་པ་ཞེས་བྱ་བའི་གཟུངས་ལས། དེ་ནས་
བྱང་ཆུབ་སེམས་དཔའི་སྤྱན་རས་གཟིགས་དབང་ཕྱུག་ལ་རིགས་སྔགས་འཆང་བ་
དུ་མས་ཡོངས་སུ་བསྐོར་ཏེ། བཅོམ་ལྡན་འདས་ག་ལ་བ་དེར་སོང་སྟེ་ཕྱག་འཚལ་
ནས་ལན་གསུམ་བསྐོར་བ་བྱས་ཏེ་ཕྱོགས་གཅིག་ཏུ་འཁོད་དེ་འདི་སྐད་ཅེས་གསོལ་
ཏེ༑ ༑བཅོམ་ལྡན་འདས་བདག་གི་སྙིང་པོ་ཞལ་བཅུ་གཅིག་པའི་གཟུངས་སྔགས་འདི་
ནི་སངས་རྒྱས་བྱེ་བ་ཕྲག་བཅུ་གཅིག་གིས་གསུངས་པ་ལགས་ཏེ། སེམས་ཅན་ཐམས་
ཅད་ལ་ཕན་པ་དང་། བྲོ་ནད་ཐམས་ཅད་རབ་ཏུ་ཞི་བར་བགྱི་བ་དང་། སྡིག་པ་དང་



༣༠༤
བཀྲ་མི་ཤིས་པ་དང་། རྨི་ལམ་ངན་པ་ཐམས་ཅད་བཟློག་པར་བགྱིད་པ་དང་། དུས་
མ་ལགས་པར་འགུམ་པ་ཐམས་ཅད་བཟློག་པར་བགྱིད་པ་དང་། བགེགས་དང་ལོག་
འདྲེན་ཐམས་ཅད་རབ་ཏུ་ཞི་བར་བགྱི་བའི་སླད་དུ་བཤད་པར་བགྱིའོ། །བཅོམ་ལྡན་
འདས་སྙིང་པོ་འདིས་བསྲུང་བར་བགྱིད་པ་དང་། ཡོངས་སུ་བསྐྱབ་པ་དང་། ཡོངས་
སུ་བཟུང་བར་བགྱིད་པ་དང་། ཞི་བ་དང་བདེ་ལེགས་སུ་བགྱིད་པ་དང་། ཆད་པ་
དང་མཚོན་ཆ་སྤང་བ་དང་། དུག་ཞི་བར་བགྱི་བ་དང་། གང་ལ་འགལ་བར་བགྱིད་
པ་དེ་མ་མཆིས་ཏེ། སྔོན་གྱི་ལས་ཀྱི་རྣམ་པར་སྨིན་པ་ནི་མ་གཏོགས་སོ། སྙིང་པོ་
འདི་སངས་རྒྱས་ཐམས་ཅད་ཀྱིས་བསྟོད་ཅིང་དགོངས་པ་ལགས་སོ། བཅོམ་ལྡན་
འདས་བདག་གིས་སྙིང་པོ་འདི་ནི་དེ་བཞིན་གཤེགས་པ་ཐམས་ཅད་ཀྱི་ཐུགས་རེངས་
པར་མཛད་ལགས་སོ། བཅོམ་ལྡན་འདས་བདག་གིས་དྲན་པ་ལགས་ཏེ། བསྐལ་
པ་གངྒའི་བྱེ་མ་སྙེད་ཀྱི་སྔོན་རོལ་ན། དེ་བཞིན་གཤེགས་པ་པདྨ་བརྒྱུའི་གཙུག་གི་ཆགས་
པའི་དུས་འཇོམས་འོད་ཟེར་ཞེས་བགྱི་བ་བྱུང་སྟེ། བདག་དྲང་སྲོང་དུ་གྱུར་པས་དེ་
བཞིན་གཤེགས་པ་དེ་ལ་གཟུངས་འདི་ཐོས་ལགས་སོ། ཐོས་མ་ཐག་ཏུ་ཕྱོགས་བཅུའི་
དེ་བཞིན་གཤེགས་པ་ཐམས་ཅད་མངོན་སུམ་དུ་མཐོང་བར་གྱུར། མི་སྐྱེ་བའི་ཆོས་
ལ་བཟོད་པ་ཐོབ་སྟེ། དེ་ལྟའི་བདག་གི་སྙིང་པོ་འདི་གཅེས་སྤྲས་སུ་བགྱིད་པ་ལགས་
སོ༑ ༑ནང་པར་ལངས་ནས་བརྒྱ་རྩ་བརྒྱད་བཏོན་ན་ཚེ་འདིར་ཡོན་ཏན་བཅུ་པོ་ཡོངས་
སུ་འཛིན་པར་འགྱུར་ཏེ། བཅུ་གང་ཞེ་ན། བྲོ་ནད་མ་མཆིས་པར་འགྱུར་བ་དང་།
སངས་རྒྱས་ཐམས་ཅད་ཀྱིས་ཡོངས་སུ་འཛིན་པར་འགྱུར་པ་དང་། ནོར་འབྲུ་དང་།
རིན་པོ་ཆེ་རྣམས་རྙེད་པར་འགྱུར་བ་དང་། རྒྱལ་པོའི་ཚོགས་རྣམས་ཕན་པར་སྨྲ་
བར་སེམས་པར་འགྱུར་བ་དང་། ལུས་ལ་དུག་དང་དབྱིག་དུག་གིས་མི་ཚུགས་པ་
དང་༑ ༑རིམས་ཀྱིས་མི་ཚུགས་པ་དང་། མཚོན་ཆས་མི་ཚུགས་པར་འགྱུར་བ་



304
དང་༑ ༑ཆབ་ཀྱིས་འགུམ་པའི་དུས་བགྱིད་པར་མི་འགྱུར་བ་དང་། དུས་མ་ལགས་
པར་འགུམ་པའི་དུས་བགྱིད་པར་མི་འགྱུར་བ་ལགས་སོ། །གཞན་ཡང་ཡོན་ཏན་
བཞི་ཡོངས་སུ་འཛིན་པར་འགྱུར་ཏེ། འཆི་བའི་ཚེ་དེ་བཞིན་གཤེགས་པ་རྣམས་མཐོང་
བར་འགྱུར་བ་དང་། ངན་སོང་རྣམས་སུ་སྐྱེ་བར་མི་འགྱུར་བ་དང་། ཡ་ང་བ་མ་
སྤངས་པར་འཆི་བའི་དུས་བགྱིད་པར་མི་འགྱུར་བ་སྟེ། ཡོན་ཏན་བཞི་པོ་དེ་དག་གོ
བཅོམ་ལྡན་འདས་བདག་གིས་དྲན་ལགས་ཏེ། འདི་ནས་བསྐལ་པ་གངྒའི་ཀླུང་གི་
བྱེ་མ་སྙེད་ཀྱི་སྔ་རོལ་གྱི་ཡང་ཆེས་སྔ་རོལ་ན། དེ་བཞིན་གཤེགས་པ་མནྡ་ར་བའི་
དྲི་བསུང་ཞེས་བགྱི་བ་འབྱུང་སྟེ། དེ་ལ་བདག་ཁྱིམ་པར་གྱུར་ཏེ། གཟུངས་འདི་
ཐོས་ཤིང་བཟུང་བས་བསྐལ་པ་བཞི་ཁྲིའི་འཁོར་བ་བསྙིལ་བ་ལགས་སོ། བདག་གི་
སྙིང་པོ་འདི་བཏོན་པས། བྱང་ཆུབ་སེམས་དཔའི་རྣམ་པར་ཐར་པ་རྒྱལ་པོ་ཐམས་
ཅད་ཀྱི་རྗེས་སུ་འཇུག་པའི་ཡེ་ཤེས་ཀྱི་སྙིང་པོ་ཞེས་བྱ་བའི་གཟུངས་ཐོབ་པ་ལགས་
སོ༑ ༑བཅོམ་ལྡན་འདས་བདག་ནི་སྙིང་པོ་ནི་དེ་ལྟར་རྫུ་འཕྲུལ་ཆེ་བ་ལགས་སོ། ལན་
ཅིག་བརྗོད་ན་སོ་སོར་ཐར་པའི་རྩ་བའི་ལྟུང་བ་བཞི་པོ་དག་ཀྱང་བྱང་བར་འགྱུར་རོ།
མཚམས་མེད་པ་ལྔ་པོ་མ་ལུས་པ་བྱང་བར་འགྱུར་ན་ཇི་སྐད་བཤད་པ་བཞིན་ནན་ཏན་
བགྱིད་པ་ལ་སོགས་སྨོས་ཀྱང་ཅི་དགོས། དེ་དག་ནི་སངས་རྒྱས་བྱེ་བ་ཁྲག་ཁྲིག་འབུམ་
ཕྲག་དུ་མ་ལ་དགེ་བའི་རྩ་བ་བསྐྱེད་པར་འགྱུར་ན། བཟླས་བརྗོད་བགྱིད་པ་དང་།
བསྒྲུབ་པ་ལྟ་སྨོས་ཀྱང་ཅི་འཚལ། དེ་དག་གི་བསམ་པ་ཐམས་ཅད་ཡིད་བཞིན་དུ་
རྫོགས་པར་བགྱིའོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱིས་དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། རིགས་
ཀྱི་བུ་ཁྱོད་ཀྱིས་སེམས་ཅན་ཐམས་ཅད་ལ་དེ་ལྟར་སྙིང་བརྩེ་བ་ལེགས་སོ། །རིགས་
ཀྱི་བུ་ཐབས་འདིས་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་འགོད་པར་



༢o༦
ནུས་ཏེ། ངས་ཀྱང་སྙིང་པོ་འདི་བཟུང་ཞིང་ཡིད་རང་བར་བྱེད་ཀྱི། རིགས་ཀྱི་བུ་
ཁྱོད་ཀྱིས་སྨྱོས་ཤིག་ །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་
གཟིགས་དབང་ཕྱུག་སྟན་ལས་ལངས་ཏེ། བླ་གོས་ཕྲག་པ་གཅིག་ཏུ་གཟར་ནས་བཅོམ་
ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་སྙིང་པོ་འདི་སྨྲས་སོ། །ན་མོ་རཏྣ་
ཏྲ་ཡཱ་ཡ། (དཀོན་མཆོག་རིན་ཆེན་གསུམ་ལ་ཕྱག་འཚལ་ལོ། )ན་མཨརྱ་ཛྷཱ་ན་
སཱ་ག་ར་(ཕྱག་འཚལ་ལོ་འཕགས་པ་ཡེ་ཤེས་རྒྱ་མཚོ་ལ་)བ་རོ་ཙ་ན་(ལུས་ཅན་རྣམ་
པར་སྣང་མཛད་)བྷརཱ་ཛཱ་ཡ་(བཀོད་པའི་རྒྱལ་པོ་)ཏ་ཐཱ་ག་ཏཱ་ཡ་(དེ་བཞིན་གཤེགས་
པ་)ཨརྡ་ཏེ་( དགྲ་བཅོམ་པ་)སམྱཀཾ་བུདྡྷཱཡ་( ཡང་དག་པར་རྫོགས་པའི་སངས་རྒྱས་
རྣམས་ལ།)ན་མ་(ཕྱག་འཚལ་ལོ།)སརྦ་ཏ་ཐཱ་ག་ཏེ་བྷེ(ཐམས་ཅད་དེ་བཞིན་གཤེགས་
པ་རྣམས་ལ་)ཨདྷངྒྷ (དགྲ་བཅོམ་པ་རྣམས་ལ་)སམྱཀཾ་བུདྡྷེ( ཡང་དག་པར་
རྫོགས་པའི་སངས་རྒྱས་རྣམས་ལ།）ན་མ( ཕྱག་འཚལ་ལོ།)ཨཱརྱ་ཨ་ཝ་ལོ་ཀི་ཏེ་
ཤྭ་ར་ཡ་(འཕགས་པ་སྤྱན་རས་གཟིགས་དབང་ཕྱུག་ལ་）བོ་དྷི་ས་ཏྭ་ཡ་(བྱང་ཆུབ་
སེམས་དཔའ་)མཧཱ་ས་ཏྭ་ཡ་(སེམས་དཔའ་ཆེན་པོ་ལ་)མཧཱ་ཀཱ་རུ་ཎི་ཀཱ་ཡ་(ཐུགས་
རྗེ་ཆེན་པོ་དང་ལྡན་པ།)ཏདྱ་ཐཱ(འདི་ལྟ་སྟེ།)ཨོཾ་དྷ་ར་དྷ་ར་(གཟུངས་གཟུངས)དྷི་རི་
དྷི་རི་(འཛིན་པ་འཛིན་པ།)དྷུ་རུ་དྷུ་རུ་(ཟུངས་ཤིག་ཟུངས་ཤིག)ཨི་ལྦེ་(དབང་)ཝིཊྛེ་
(ཞུ་བ་)ཅ་ལེ་ཅ་ལེ་(བསྐྱོད་ཅིག་བསྐྱོད་ཅིག)པྲ་ཅ་ལེ་པྲ་ཙ་ལེ་(རབ་ཏུ་བསྐྱོད་པ་རབ་
ཏུ་བསྐྱོད་པ།)ཀུ་སུ་མེ་(མེ་ཏོག་འཛིན་པ་)ཀུ་སུ་མ་ཝ་ར་(མེ་ཏོག་གི་མཆོད་འཛིན་
པ།)ཨི་ལི་(ཐབས་ཤེས་)མི་ལི་(བླ་མ་མཆོག་)ཙིཏྟི་ཇུ་ལ་(སེམས་ཀྱིས་འབར་བ་)མ་
པ་ནཱ་ཡེ་སྭཱ་ཧཱ་(གཞི་ཚུགས་ཤིག །)གཟུངས་འདི་ལན་ཅིག་བཏོན་པས། ཉན་ཐོས་
ཀྱི་རྩ་བའི་ལྟུང་བ་བཞི་དང་། མཚམས་མེད་པ་ལྔའི་ལས་ཀྱང་བྱང་བར་འགྱུར་རོ།
ལན་བདུན་བརྗོད་ན་ཚེ་རབས་བརྒྱར་བསགས་པའི་སྡིག་པ་བྱང་བར་འགྱུར་རོ། ལན་



༢0༧
ལྡན་པར་འགྱུར་རོ། གཟུངས་འདི་བརྒྱ་རྩ་བརྒྱད་བརྗོད་ན་བསྐལ་པ་བཞི་ཁྲིའི་འཁོར་
བ་ཕྱིར་བསྙིལ་བར་འགྱུར་རོ། གཟུངས་འདི་དུད་འགྲོ་འཆི་ཁ་མའི་རྣ་ལམ་དུ་བསྒྲགས་
ན་འཆི་འཕོས་མ་ཐག་ཏུ་མིའི་འཇིག་རྟེན་དུ་སྐྱེས་པའི་ལུས་ཐོབ་པར་འགྱུར་རོ།
གཟུངས་འདི་སྲོག་ཆགས་བྱ་དང་ཉ་དང་རི་དྭགས་དུད་འགྲོར་གཏོགས་པ་གང་གི་
རྣ་ལམ་དུ་བསྒྲགས་པ་དེ་ཐམས་ཅད་དུད་འགྲོའི་ལུས་དེ་འཕོས་མ་ཐག་ཏུ་ལྷ་དང་མིའི་
ལུས་མཆོག་དམ་པ་ཐོབ་པར་འགྱུར་རོ། །འདིའི་ཆོ་ག་ནི་བསྒྲུབ་མི་དགོས་པར་ལས་
ཐམས་ཅད་བྱེད་པར་འགྱུར་ཏེ། རིམས་ཉིན་གཅིག་པ་དང་། ཉིན་གཉིས་པ་དང་།
གསུམ་པ་དང་། བཞི་པ་དང་། རྟག་པའི་རིམས་དང་། ལྡང་དུབ་པ་དང་། འབྱུང་
པོའི་གདོན་དང་། མཁའ་འགྲོ་མ་དང༌། འདྲེ་དང་། ལུས་སྲུལ་པོ་དང་། བརྗེད་
བྱེད་དང་། ལྕི་བ་དང་། འབྲས་དང་། བས་ལྡགས་དང་། མེ་དཔལ་དང་། ལྷོག་
པ་དང་། མཛེ་དང་། ཕོལ་མིག་དང་། དུག་དང་། ཁ་ན་བ་ལ་སོགས་པ་ལ་སྔགས་
ཏེ་བཀྲུའི། ལན་བདུན་བཟླས་བརྗོད་བྱས་ན་ལས་ཀྱི་སྒྲིབ་པ་བྱང་བར་འགྱུར་རོ། །བྱིས་
པའི་གདོན་གྱིས་ཟིན་པ་ལ་འབྲུ་མར་རོ། ནད་ཐམས་ཅད་ལ་ཆུ་གཙང་མ་ལ་སྔགས་
བཏབ་ཏེ་འཐུངས་པས་ཞི་བར་འགྱུར་རོ། །ཞེས་གསུངས་པ་དང་། ཀུན་ཏུ་བཟང་
པོ་ཞེས་བྱ་བ་སྤྱན་རས་གཟིགས་དབང་ཕྱུག་གི་གཟུངས་ལས། བཅོམ་ལྡན་འདས་
བདག་གིས་དེ་བཞིན་གཤེགས་པ་ཟླ་བའི་འོད་ལས་བླངས་པའི་ཀུན་ཏུ་བཟང་
ང་པོའི་
གཟུངས་སྟོན་འཚལ་ལོ། གཟུངས་འདི་ཐོས་མ་ཐག་ཏུ་བྱང་ཆུབ་སེམས་དཔའ་ཐེག་
པ་རྣམས་ཕྱིར་མི་ལྡོག་པར་འགྱུར་རོ། མྱུར་དུ་བླ་ན་མེད་པའི་བྱང་ཆུབ་ཏུ་མངོན་
པར་རྫོགས་པར་སངས་རྒྱས་སོ། ལས་ཀྱི་སྒྲིབ་པ་ཐམས་ཅད་སེལ་ཏོ། ལོངས་སྤྱོད་
ཆེན་པོ་ཕུན་སུམ་ཚོགས་པ་ཡོངས་སུ་ཐོབ་བོ། ལུས་དང་ངག་དང་ཡིད་ཀྱི་རྣམ་པར་
དག་པ་ཐོབ་གོ ཕུན་སུམ་ཚོགས་པ་རྒྱ་མཚོ་ཐམས་ཅད་ཡོངས་སུ་རྫོགས་པར་འགྱུར་



༣༠༨
རོ༑ ༑གཟུངས་རྒྱ་མཚོ་ཐོབ་བོ། །དེ་བཞིན་གཤེགས་པ་ཐམས་ཅད་མཐོང་ཞིང་མཉེས་
པར་འགྱུར་རོ། བཅོམ་ལྡན་འདས་བདག་གི་གཟུངས་སྔགས་འདི་ཐོས་མ་ཐག་ཏུ་
མི་སྐྱེ་བའི་ཆོས་ལ་བཟོད་པ་ཐོབ་པར་འགྱུར་རོ། དཔའ་བར་འགྲོ་བའི་ཏིང་ངེ་འཛིན་
དང༌༑ ༑རིན་ཆེན་ཕྱག་རྒྱ་དང་། འབར་བ་སྒྲོན་མ་རྒྱ་མཚོའི་ཕྱག་རྒྱ་དང་། མི་
ཟད་པའི་ཟ་མ་ཏོག་གི་ཏིང་ངེ་འཛིན་དང་། སྒྱུ་མ་ལྟ་བུའི་ཏིང་ངེ་འཛིན་དང་། ཕྱོགས་
བཅུ་རྒྱས་པར་འོད་ཀྱིས་ཏིང་ངེ་འཛིན་ཐོབ་བོ། བཅོམ་ལྡན་འདས་དེ་ལ་སོགས་པའི་
ཏིང་ངེ་འཛིན་གྱི་སྒོ་བྱེ་བ་ཁྲག་ཁྲིག་འབུམ་ཕྲག་གངྒའི་ཀླུང་གི་བྱེ་མ་སྙེད་དག་ཐོབ་བོ།
ཞེས་གསུངས་སོ། སྤྱན་རས་གཟིགས་དབང་ཕྱུག་གི་གཟུངས་སྔགས་ཆེན་མོ་ཐོན་
མི་སམ་བྷོ་ཊས་བསྒྱུར་བ་ལས། བྱང་ཆུབ་སེམས་དཔའ་སྤྱན་རས་གཟིགས་དབང་
ཕྱུག་སྟན་ལས་ལངས་ཏེ་ཐལ་མོ་སྦྱར་ཏེ་བཏུད་ནས། བཅོམ་ལྡན་འདས་བདག་ལ་
ཐུགས་རྗེ་ཆེན་པོ་དང་ལྡན་པའི་གཟུངས་སྔགས་ཀྱི་སྙིང་པོ་མཆིས་ཏེ། སེམས་ཅན་
ཐམས་ཅད་བདེ་བ་ལ་གནས་པར་བགྱི་བ་དང་། ནད་སེལ་ཞིང་ཚེ་སྐྱོང་བ་དང་། ཕྱུག་
ཅིང་ལོངས་སྤྱོད་དང་ལྡན་པར་བགྱི་བ་དང་། སྡིག་པ་མི་དགེ་བའི་ལས་ཐམས་ཅད་
བྱང་༑ ༑བགེགས་དང་སྒྲིབ་པ་ཐམས་ཅད་སེལ་བ་དང་། ཆོས་དང་ཡོན་ཏན་འཕེལ་
བར་བགྱི་བ་དང་། ལེགས་པའི་དོན་ཐམས་ཅད་འགྲུབ་པར་བགྱི་བ་དང་། འཇིགས་
སྐྲག་ལས་ཐར་བར་བགྱི་བ་དང་། རེ་བ་ཐམས་ཅད་མྱུར་དུ་སྐོང་བའི་སླད་དུ་བཤད་
པར་འཚལ་ན་དེ་བཞིན་གཤེགས་པས་དགོངས་ཏེ་གནང་དུ་གསོལ། ཅེས་གསོལ་
པ་དང་། བཅོམ་ལྡན་འདས་ཀྱིས་བཀའ་སྩལ་བ། རིགས་ཀྱི་བུ་བྱམས་སྙིང་རྗེ་དང་
ལྡན་པ་ཁྱོད་སེམས་ཅན་ཐམས་ཅད་བདེ་བར་གནས་པར་བྱ་བར་རིགས། གསང་
སྔགས་བཤད་པར་འདོད་ན་དུས་ལ་བབ་ཀྱི་ཞེས་བཀའ་སྩལ་པས། བྱང་ཆུབ་སེམས་
དཔའ་སྤྱན་རས་གཟིགས་དབང་ཕྱུག་གིས་འདི་སྐད་ཅེས་གསོལ་ཏོ། བདག་སྔོན་



༢༠༩
བསྐལ་པ་གྲངས་མ་མཆིས་པའི་ཕ་རོལ་ན། སངས་རྒྱས་འོད་སྟོང་འབར་བའི་ རྒྱལ་
པོ་དབེན་པར་གནས་ཞེས་བགྱི་བ་འཇིག་རྟེན་ན་གཤེགས་ཏེ། སངས་རྒྱས་དེ་དག་
འཁོར་དང་བཅས་པས་སེམས་ཅན་རྣམས་ལ་བྱམས་སྙིང་རྗེ་དགོངས་པའི་སླད་དུ་
ཤིན་ཏུ་རྒྱ་ཆེ་བ་ཐུགས་རྗེ་ཆེན་པོ་དང་ལྡན་པའི་གཟུངས་ཀྱི་སྙིང་པོ་འདི་བཤད་དོ།
སངས་རྒྱུས་དེའི་ཕྱག་གསེར་གྱི་ཁ་དོག་ཅན་བདག་གི་སྤྱི་བོར་བཞག་ནས་འདི་སྐད་
ཅེས་བཀའ་སྩལ་ཏོ། རིགས་ཀྱི་བུ་ཁྱོད་གསང་སྔགས་ཀྱི་སྙིང་པོ་འདི་གཟུངས་སུ་
བཟུང་ལ། ཕྱིས་མ་འོངས་པའི་དུས་ན་སེམས་ཅན་ཐམས་ཅད་ལ་ཕན་པ་དང་བདེ་
བ་ཆེན་པོར་གྱིས་ཤིག །ཅེས་བཀའ་སྩལ་པ་དང་། བདག་དེའི་ཚེ་ས་དང་པོ་ལ་
གནས་པ་ལ་གཟུངས་སྔགས་འདི་ལན་གཅིག་ཐོས་ཙམ་གྱིས་འཕགས་ཏེ་ས་བརྒྱད་
དུ་ཕྱིན་ཏེ། བདག་ཤིན་ཏུ་དགའ་བ་སྐྱེས་ནས་ཡི་དམ་དུ་བཅས་པ། བདག་གི་དུས་
སླད་མ་ལ་ཕན་པ་དང་བདེ་བར་འགྱུར་བར་བགྱི་པའི་མཐུ་ཞིག་རྙེད་པར་འགྱུར་ན་
བདག་གི་ལུས་འདི་ལ་ལག་པ་སྟོང་དང་མིག་སྟོང་དང་ལྡན་པར་གྱུར་ཅིག །ཅེས་
སྨོན་ལམ་བཏབ་མ་ཐག་ཏུ་ལུས་ལ་ལག་པ་སྟོང་དང་མིག་སྟོང་དུ་བྱུང་བར་གྱུར་ཏོ། .
ཞེས་གསུངས་པ་དང་། འཕགས་པ་སྤྱན་རས་གཟིགས་དབང་ཕྱུག་ཕྱག་སྟོང་དུ་སྤྲུལ་
པ་རྒྱ་ཆེན་པོ་ཡོངས་སུ་རྫོགས་པ་ཐོགས་པ་མེད་པ་ཐུགས་རྗེ་ཆེན་པོ་དང་ལྡན་པའི་
གཟུངས་ལས། བྱང་ཆུབ་སེམས་དཔའ་སྤྱན་རས་གཟིགས་ཀྱིས་ཐུགས་དམ་བཅས་
ནས༑ ༑སྨྲས་པ། བདག་དང་བདག་གི་མཁན་པོ་དེ་བཞིན་གཤེགས་པ་ཚེ་དཔག་
མེད་ལ་མངོན་སུམ་དུ་དམིགས་ཏེ། གསང་སྔགས་འདི་ཞག་གཅིག་གི་བར་ལ་བཟླས་
པ་ལན་ལྔ་ཚང་བར་བགྱིད་ན་བསྐལ་པ་བརྒྱ་སྟོང་ཁྲི་ཕྲག་འབུམ་གྱི་བར་དུ་བསགས་
པའི་སྡིག་པ་ལྕི་བ་ཀུན་བྱང་བར་འགྱུར་རོ། བཅོམ་ལྡན་འདས་ལ་འདི་སྐད་ཅེས་
གསོལ་ཏོ། བཅོམ་ལྡན་འདས་ལྷ་དང་མི་གང་ལ་ལ་ཞིག་གིས་ཐུགས་རྗེ་ཆེན་པོའི་



༣༡༠
རིགས་སྔགས་འདི་འཛིན་པའམ། འཆང་བའམ། ཀློག་པའམ། འདོན་པར་བགྱིད་
པ་ན། སེམས་ཅན་དེ་ཚེ་འཕོས་ཏེ་འཆི་ཁར་ཕྱོགས་བཅུའི་སངས་རྒྱས་ཀུན་དེར་
གཤེགས་ཏེ། ཕྱག་གིས་ཁྲིད་ནས་སངས་རྒྱས་ཀྱི་ཞིང་གང་ནས་གང་དུ་སྐྱེ་བར་འདོད་
པ་དེར་སྐྱེལ་བར་འགྱུར་རོ། བཅོམ་ལྡན་འདས་སེམས་ཅན་གང་དག་ལ་ལ་ཞིག་
ཐུགས་རྗེ་ཆེན་པོའི་གཟུངས་སྔགས་འདི་གཟུངས་སུ་བགྱིད་དེ་བཟླས་པ་ལས་ངན་སོང་
དུ་ལྟུང་ན་བདག་མངོན་པར་རྫོགས་པར་སངས་རྒྱས་པར་མ་གྱུར་ཅིག །སེམས་ཅན་
གང་གིས་ཐུགས་རྗེ་ཆེན་པོའི་གཟུངས་སྔགས་འདི་གཟུངས་སུ་འཛིན་ཅིང་བཟླས་བརྗོད་
བགྱིད་པ་ལས་སངས་རྒྱས་ཀྱི་ཞིང་དུ་མ་སྐྱེས་ན་བདག་མངོན་པར་རྫོགས་པར་སངས་
རྒྱས་པར་མ་གྱུར་ཅིག །གང་གིས་ཐུགས་རྗེ་ཆེན་པོའི་གཟུངས་སྔགས་འདི་བཟླས་
བརྗོད་བགྱིད་པ་ལས་ཏིང་ངེ་འཛིན་དུ་མ་གྲངས་མེད་པའི་རིག་པ་མ་ཐོབ་ན་བདག་
མངོན་པར་རྫོགས་པར་འཚང་རྒྱ་བར་མ་གྱུར་ཅིག །ཐུགས་རྗེ་ཆེན་པོའི་གཟུངས་
སྔགས་འདི་གང་ལ་ལས་གཟུངས་སུ་བཟླས་པ་བགྱིད་པ་ལས། ད་ལྟར་ཚེ་འདི་ལ་
རེ་བ་ཐམས་ཅད་མ་བསྐོངས་ན། ཐུགས་རྗེ་ཆེན་པོའི་གཟུངས་སྔགས་འདི་སྙིང་པོ་
འདི་ཞེས་བགྱི་བར་མི་རུང་སྟེ། གང་དགེ་བ་མི་སྤྱོད་པ་དང་སེམས་ཐག་པ་ནས་མི་
བསྒྲུབ་པ་ནི་མ་གཏོགས་སོ། བུད་མེད་གང་ལ་ལས་ཐུགས་རྗེ་ཆེན་པོའི་གཟུངས་སྔགས་
འདི་བཟླས་བརྗོད་བགྱིད་པ་ལས། བུད་མེད་ཀྱི་ལུས་ལས་འཕོས་ནས་སྐྱེས་པའི་ལུས་
སུ་མ་གྱུར་ན་བདག་མངོན་པར་རྫོགས་པར་འཚང་རྒྱ་བར་མ་གྱུར་ཅིག གང་གིས་
ཡིད་གཉིས་སམ་ཐེ་ཚོམ་སྐྱེས་པས་འགྲུབ་པར་མི་འགྱུར་རོ། སེམས་ཅན་གང་ཞིག་
དཀོན་མཆོག་གསུམ་གྱི་དཀོར་དང་ཞལ་ཟས་སྤྱོད་པའི་སྡིག་པ་སངས་རྒྱས་སྟོང་འཇིག་
རྟེན་ན་གཤེགས་པའི་ཚེ་ནའང་མཐོལ་ཞིང་བཤགས་སུ་མི་གནང་སྟེ། གང་གིས་ཐུགས་
རྗེ་ཆེན་པོའི་གཟུངས་སྔགས་བཟླས་པ་ཙམ་གྱིས་དེ་མ་ཐག་ཏུ་སྡིག་པ་བྱང་བར་འགྱུར་



༣༡༡
རོ༑ ༑མི་དགེ་བཅུ་དང་། མཚམས་མེད་ལྔ་དང་། ཆོས་ལ་བསྐུར་བ་བཏབ་པ་
དང་༑ ༑མཆོད་རྟེན་དྲལ་བ་དང་། ཚུལ་ཁྲིམས་ཉམས་པ་དང་། གཙུག་ལག་ཁང་
བཤིག་པ་དང་། དཀོན་མཆོག་གསུམ་གྱི་ནོར་བརྐུས་པ་དང་། ཚངས་པར་སྤྱོད་
པ་ལ་ངན་སེམས་བགྱིད་པ་ལ་སོགས་པའི་སྡིག་པ་ལྕི་བ་ཐམས་ཅད་བྱང་བར་འགྱུར་
རོ༑ ༑གང་གཟུངས་འདི་ལ་ཐེ་ཚོམ་འཚལ་བ་ནི་མ་གཏོགས་སོ། སྤྱན་རས་གཟིགས་
དབང་ཕྱུག་གིས་ཡང་། བཅོམ་ལྡན་འདས་གལ་ཏེ་ལྷ་དང་མི་རྣམས་ཀྱིས་ཐུགས་
རྗེ་ཆེན་པོའི་རིག་སྔགས་ཀྱི་སྙིང་པོ་གཟུངས་སུ་འཛིན་ཅིང་བཟླས་བརྗོད་བགྱིད་ན་
ལེགས་པའི་ཡོན་ཏན་རྣམ་པ་བཅོ་ལྔ་ཐོབ་པར་འགྱུར་རོ། བཅོ་ལྔ་གང་ཞེ་ན། གང་
ནས་གང་དུ་སྐྱེ་བའི་སར་ཆོས་བཞིན་བགྱིད་པའི་རྒྱལ་པོ་དང་འཕྲད་པ་དང་། རྟག་
པར་དགེ་བའི་ཡུལ་དུ་སྐྱེས་པ་དང་། རྟག་པར་དུས་བཟང་པོ་དང་འཕྲད་པ་དང་།
རྟག་པར་དགེ་བའི་གྲོགས་པོ་དང་ཕྲད་པ་དང་། དབང་པོ་དང་ཡན་ལག་ཚང་བ་དང་།
སྤྱོད་ལམ་ཞི་དུལ་ཅན་དུ་འགྱུར་བ་དང་། ཚུལ་ཁྲིམས་མི་ཉམས་པ་དང་། གཉེན་
བཤེས་འཁོར་ལྡན་དུ་འདུ་འཕྲོད་པ་དང་། འཚོག་ཆས་དང་ནོར་རྫས་ཡོད་པ་གཞན་
གྱིས་མི་འཕྲོག་པ་དང་། རྟག་པར་མི་གཞན་གྱིས་བཀུར་སྟི་དང་སྲི་ཞུ་བགྱིད་པ་དང་།
ནོར་རྫས་ལ་སོགས་པ་ཕུན་སུམ་ཚོགས་པ་དང་། ཡིད་ལ་འདོད་པའི་དགོས་པ་མྱུར་
དུ་འགྲུབ་པ་དང་། ལྷ་ཀླུ་ཀུན་གྱིས་རྟག་ཏུ་མགོན་སྐྱབས་བགྱིད་པར་འགྱུར་བ་དང་།
གར་འབྱུང་གར་སྐྱེས་ཀྱང་སངས་རྒྱས་ཀྱི་དྲུང་དུ་སྐྱེ་ཞིང་དམ་པའི་ཆོས་ཐོས་པ་དང་།
ཐོས་ནས་ཀྱང་དོན་ཟབ་མོ་རྟོགས་ཏེ་ཐུགས་རྗེ་ཆེན་པོ་དང་ལྡན་པའི་གཟུངས་སྔགས་
འཆང་བ་དང་བཟླས་པ་དེ་ལ་ལེགས་པའི་ཡོན་ཏན་རྣམ་པ་བཅོ་ལྔ་པོ་དང་ལྡན་པར་
འགྱུར་རོ། །ལྷ་དང་མི་རྣམས་ཀྱི་རིགས་སྔགས་རྟག་པར་རྒྱུན་མ་ཆད་པར་འཚང་
བ་དང་བཟླས་བརྗོད་བགྱིད་པར་རིགས་ཏེ། དེ་ལ་ལེ་ལོ་བགྱིད་པར་མི་རིགས་སོ།



-
༣༡༣
བ་དང་བཟླས་བརྗོད་བགྱིད་པར་རིགས་ཏེ། དེ་ལ་ལེ་ལོ་བགྱིད་པར་མི་རིགས་སོ།
གང་ཞིག་གཟུངས་འདི་འཆང་བ་དེས་ཆུ་ཀླུང་དམ། མཚོའམ། རྫོང་ངམ། ལྟེང་
ཀའམ༑ ༑ཡུར་བའམ། ཆུ་ཆེ་ཆུང་གང་གི་ནང་དུ་ཡང་རུང་སྟེ། ཁྲུས་བྱེད་ན་
ཁྲུས་ཀྱི་ཆུ་དེ་སེམས་ཅན་གང་གིས་ལུས་ལ་ཕོག་གམ་རེག་པས་སེམས་ཅན་དེའི་སྡིག་
པ་ཐམས་ཅད་དག་སྟེ། སེམས་ཅན་གང་གིས་ལུས་དེ་ལས་ཐར་ནས་ཕྱོགས་གཞན་
སངས་རྒྱས་ཀྱི་ཞིང་ཡོངས་སུ་དག་པར་པདྨ་ལ་སྐྱེ་ཞིང་། མངལ་དང་དྲོད་གཤེར་
དང་སྒོ་ང་ལས་སྐྱེ་བར་མི་འགྱུར་རོ། ཡང་འདི་ལྟ་སྟེ། གང་གཟུངས་འདི་འཛིན་
ཅིང་འདོན་པ་དེས་ལམ་དུ་ཞུགས་ཏེ་འགྲོ་བ་ལས། རླུང་ཆེན་པོས་དེའི་ལུས་ལ་སྐུ་
དང་གོས་ལ་ཕོག་པའི་རླུང་དེས་སེམས་ཅན་གཞན་གྱི་ལུས་ལ་རེགས་པར་གྱུར་ན།
སེམས་ཅན་དེ་དག་གི་སྡིག་པ་ལྕི་བ་དང་སྒྲིབ་པ་ཐམས་ཅད་ཡོངས་སུ་བྱང་ཞིང་ངན་
སོང་གསུམ་དུ་ཡོངས་སུ་སྐྱེ་བར་མི་འགྱུར་ཞིང་། རྟག་ཏུ་སངས་རྒྱུས་རྣམས་ཀྱི་དྲུང་
དུ་སྐྱེ་བར་འགྱུར་རོ། དེ་བས་གཟུངས་འདི་འཛིན་པའི་ཕན་ཡོན་དང་། བསོད་
ནམས་དང་ཡོན་ཏན་གྱི་འབྲས་བུ་བསམ་ཀྱི་མི་ཁྱབ། དཔག་པས་མི་ལང་ངོ༌། མི་
གང་དག་གཟུངས་འདི་འཆང་བ་དང་། བཟླས་བརྗོད་བྱེད་པ་དེའི་ཁ་ནས་ཚིག་དགེ་
བ་དང་། ཚིག་ངན་པ་ཅི་བྱུང་ཡང་རུང་སྟེ། ལྷ་དང་། ཀླུ་དང་། གནོད་སྦྱིན་དང་།
བདུད་དང་། མུ་སྟེགས་ཐམས་ཅད་ཀྱིས་དེའི་ཚིག་བཙུན་པར་འཛིན་ཏེ། དེ་དག་
གིས་རྣམ་པར་དག་པའི་ཚིག་གོ །ཞེས་ཟེར་ཞིང་། ཀུན་ཀྱང་དེ་ལ་བཀུར་ཏེ། སེམས་
བསྐྱེད་ནས་སངས་རྒྱས་དང་འདྲ་བར་བལྟའོ། གཟུངས་འདི་སེམས་ཅན་གང་དག་
མཐོང་ངོ་ཅོག་གིས་ཐོས་པར་བཟླས་ན། སེམས་ཅན་དེ་དག་བྱང་ཆུབ་སེམས་དཔར་
འགྱུར་རོ། དེའི་ཡོན་ཏན་གྲངས་མེད་ཅིང་དཔག་ཏུ་མེད་པ་བརྗོད་ཀྱིས་མི་ལང་ངོ་།
ཡིད་ལ་སྨོན་པ་ཐམས་ཅད་མི་འགྲུབ་མི་སྲིད་དོ་ཞེས་གསུངས་སོ། །བཞི་པ་སྙིང་པོ་



༣༡༣
ཡི་གེ་དྲུག་པའི་རིག་སྔགས་ཀྱི་ཕན་ཡོན་ནི། ཟ་མ་ཏོག་བཀོད་པའི་མདོ་ལས། དེ་
ནས་བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་ཡུལ་འཁོར་མོ་འཇིག་
གི་གྲོང་ཁྱེར་ཆེན་པོ་ན་གང་གིས་ཡི་གེ་དྲུག་པའི་རིག་སྔགས་འཛིན་པར་བྱེད། ཀློག་
པར་བྱེད་ཚུལ་བཞིན་དུ་ཡིད་ལ་བྱེད་པའི་ཆོས་སྨྲ་བ་ཡོད་དོ། བྱང་ཆུབ་སེམས་དཔའ་
སྒྲིབ་པ་རྣམ་སེལ་གྱིས་གསོལ་པ། བཅོམ་ལྡན་འདས་ཡུལ་འཁོར་མོ་འཇིག་གི་གྲོང་
ཁྱེར་ཆེན་པོ་ན་ཆོས་སྨྲ་བ་དེ་ལ་བལྟ་བ་དང་། ཕྱག་བགྱིད་པ་དང་། བསྙེན་བཀུར་
བགྱི་བའི་སླད་དུ་མཆིའོ། །ལེགས་སོ་ལེགས་སོ། རིགས་ཀྱི་བུ་དེ་ལྟར་གྱིས་ཤིག་
གང་ཡི་གེ་དྲུག་པའི་རིག་སྔགས་ཆེན་མོ་འཛིན་པའི་ཆོས་སྨྲ་བ་དེ་དག་ནི་དཀོན་པའོ།
ཆོས་སྨྲ་བ་དེ་དག་ནི་དེ་བཞིན་གཤེགས་པ་དང་མཉམ་པར་བལྟའོ། རིན་ཆེན་ཕུང་
པོ་བཞིན་དུ་བལྟ་བར་བྱའོ། དོན་དམ་པའི་སྦྱིན་པར་བྱེད་པའི་ཡིད་བཞིན་གྱི་ནོར་
བུ་བཞིན་བལྟ་བར་བྱའོ། རིགས་ཀྱི་བུ་ཆོས་སྨྲ་བ་དེའི་བྱེད་པ་མཐོང་ན་ཐེ་ཚོམ་མི་
ཟ་བར་བྱེད་དོ། དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་
བས་འདི་སྐད་ཅེས་གསོལ་ཏོ། བཅོམ་ལྡན་འདས་ཀྱིས་བཀའ་སྩལ་བ་བཞིན་དུ་འཚལ་
ཏོ༑ ༑དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྒྲིབ་པ་རྣམ་པར་སེལ་
བ་བྱང་ཆུབ་སེམས་དཔའ་དང་། རབ་ཏུ་བྱུང་བ་དང་། ཁྱེའུ་དང་། བུ་མོ་བརྒྱ་
ཕྲག་སྟོང་དུ་མས་ཡོངས་སུ་བསྐོར་ཏེ་སོང་བས་ཆོས་སྨྲ་བ་དེ་ལ་མཆོད་པའི་ལས་བྱ་
བའི་ཕྱིར་ལྷའི་གདུགས་དང་། རྒྱལ་མཚན་དང་། ཅོད་པཎ་དང་། རྣ་ཆ་ལ་སོགས་
པ་ལྷའི་གོས་རྣམ་པ་སྣ་ཚོགས་པ་མང་པོ་ཐོགས་ནས་ཆོས་སྨྲ་བ་ག་ལ་བ་དེར་སོང་སྟེ།
ཆོས་སྨྲ་བ་དེ་ལ་འདི་སྐད་ཅེས་སྨྲས་སོ། ཡི་གེ་དྲུག་པའི་རིག་སྔགས་ཆེན་མོ་བདག་
ལ་སྩོལ་ཅིག །དེ་ནས་ཆོས་ཀྱི་མཁན་པོ་དེས་ཤིང་འདུག་པ་ན། ནམ་མཁའ་ནས་
ཡི་གེ་དྲུག་མའི་རིག་སྔགས་ཀྱི་རྒྱལ་མོ་བྱོན་ཅིག་ཅེས་པའི་སྒྲ་བྱུང་ངོ་། དེ་ནས་ཆོས་



༣༡༤
ཆུབ་སེམས་དཔའ་འདིས་དཀའ་བ་སྤྱད་པ་དུ་མར་སྤྱོད་ཀྱི། ཡི་གེ་དྲུག་པའི་རིགས་
སྔགས་ཀྱི་རྒྱལ་མོ་བྱིན་ཅིག་ཅེས་སྒྲ་བྱུང་ངོ༌། ཆོས་སྨྲ་བ་དེས་ནམ་མཁའ་ལ་བལྟས་
པ་དང་། འདམ་བུའི་མདོག་བཞིན་དུ་དཀར་བ། རལ་པའི་ཅོད་པཎ་འཆང་བ་ཐམས་
ཅད་མཁྱེན་པ་མགོ་ལ་བཞུགས་པ། ལག་ན་མེ་ཏོག་པདྨ་བཟང་པོ་ཐོགས་པ་པདྨའི་
དཔལ་གྱིས་དགྱེས་པར་འགྱུར་རོ། ལ་ལ་ཞིག་ལག་གིས་རེག་པས་ཀྱང་དེ་དག་ཐམས་
ཅད་བྱང་ཆུབ་སེམས་དཔའ་སྲིད་པ་ཐ་མ་པར་འགྱུར་རོ། བུད་མེད་དང་བཅས་པ་
ཁྱེའུ་དང་བུ་མོ་དང་བྱ་དང་། བ་ལང་དང་། བོང་བུ་ལ་སོགས་པ་དག་གིས་མཐོང་
བ་དང་ཐོས་པ་དང་རེག་པས་ཀྱང་དེ་དག་ཐམས་ཅད་སྲིད་པ་ཐ་མ་པར་འགྱུར་རོ།
སྐྱེ་བ་དང་རྒས་པ་དང་ན་བ་དང་། འཆི་བ་དང་མཛའ་བ་དང་བྲལ་བའི་སྡུག་བསྔལ་
མེད་པར་འགྱུར་རོ། དེ་ལྟར་ཡི་གེ་དྲུག་པའི་རིག་སྔགས་འདི་ཟློས་པར་བྱེད་ན་བསྐུལ་
བར་འགྱུར་རོ། དེ་ནས་བཅོམ་ལྡན་འདས་ལ་སྒྲིབ་པ་ཐམས་ཅད་རྣམ་པར་སེལ་
བས་འདི་སྐད་ཅེས་གསོལ་ཏོ། བཅོམ་ལྡན་འདས་ཡི་གེ་དྲུག་པའི་རིག་སྔགས་ཆེན་
མོ་རྣལ་འབྱོར་བསམ་གྱིས་མི་ཁྱབ་པ་འདི་བདག་གིས་ཇི་ལྟར་ཐོབ་པར་བགྱི། བཅོམ་
ལྡན་འདས་གང་དག་ལ་ཡི་གེ་དྲུག་པའི་རིག་སྔགས་སྩལ་བ་དེ་ལ་འཛམ་བུ་གླིང་རིན་
པོ་ཆེ་སྣ་བདུན་གྱིས་ཡོངས་སུ་བཀང་སྟེ་འབུལ་བར་འཚལ་ལོ། དེ་ནས་བཅོམ་ལྡན་
འདས་ཀྱིས་སྒྲིབ་པ་རྣམ་པར་སེལ་བ་ལ་འདི་སྐད་ཅེས་བཀའ་སྩལ་ཏོ། རིགས་ཀྱི་
བུ་ཡི་གེ་དྲུག་པའི་རིགས་སྔགས་འདི་ཡི་ཕྱིར། འཇིག་རྟེན་གྱི་ཁམས་སུ་རྡུལ་ཕྲ་རབ་
དང་མཉམ་པའི་འཇིག་རྟེན་གྱི་ཁམས་སུ་སོང་བ་ཡང་ངས་དྲན་ཏེ། དེ་བཞིན་གཤེགས་
པ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་ལ་བསྙེན་བཀུར་བྱས་ཀྱང་། ངས་དེ་བཞིན་
གཤེགས་པ་དེ་དག་ལས་མ་ཐོབ་ནས། དེའི་ཚེ་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རིགས་པ་དང་ཞབས་སུ་ལྡན་པ། བདེ་བར་



༣༡༥
ཡང་དག་པར་རྫོགས་པའི་སངས་རྒྱས་རིགས་པ་དང་ཞབས་སུ་ལྡན་པ། བདེ་བར་
གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་བསྒྱུར་བ། ལྷ་དང་
མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་དམར་པོ་མཆོག་ཅེས་བྱ་བ་ལ།
དེ་འདྲ་བའི་གཟུངས་མཐོང་ནས་བྱང་ཆུབ་སེམས་དཔའི་སྒྲིབ་པ་རྣམ་པར་སེལ་བ་
ལ༑ ༑རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
ཀྱི་དབང་པོས་ཡི་གེ་དྲུག་པའི་རིགས་སྔགས་ཀྱི་རྒྱལ་མོ་ཆེན་མོ་ཁྱོད་ལ་སྦྱིན་པར་གནང་
ངོ་༑ ༑ཞེས་སྨྲས་པ་དང་གུས་ཤིང་ཐལ་མོ་སྦྱར་ཏེ་ལེན་པར་རྩོམ་མོ། ཨོཾ་མ་ཎི་པདྨེ་
ཧཱུྃ༑ ༑འདི་སྦྱིན་མ་ཐག་ཏུ་ས་རྣམ་པ་དྲུག་ཏུ་གཡོས་སོ། ཏེང་ངེ་འཛིན་འདི་དག་
ཀྱང་སྒྲིབ་པ་ཐམས་ཅད་རྣམ་པར་སེལ་བས་ཐོབ་སྟེ། གང་ཡི་གེ་དྲུག་མའི་རིག་སྔགས་
ཆེན་མོ་འདི་རྟག་ཏུ་འཛིན་ཅིང་སློབ་པ་ལ་བརྩོན་པ་ནི་བསོད་ནམས་དང་ལྡན་པ་ཡིན་
ནོ༑ ༑དེ་ནས་སློབ་པར་བྱེད་པའི་ཚེ་སངས་རྒྱས་བཅོམ་ལྡན་འདས་གངྒའི་ཀླུང་གི་
བྱེ་མ་སྙེད་ཕྲག་དགུ་བཅུ་རྩ་དགུ་འདུ་བར་འགྱུར་རོ། བྱང་ཆུབ་སེམས་དཔའི་རྡུལ་
ཕྲ་རབ་དང་མཉམ་པ་རྣམས་འདུ་བར་འགྱུར་རོ། གཞན་ཡང་ལྷའི་སྡེ་སུམ་ཅུ་རྩ་
གཉིས་དང་རྒྱལ་པོ་ཆེན་པོ་བཞི་དག་ཀྱང་ཕྱོགས་བཞི་བསྲུང་བར་འགྱུར་རོ། རིགས་
ཀྱི་བུ་བ་སྤུའི་ཁུང་བུ་རེ་རེ་ལ་ཡང་དེ་བཞིན་གཤེགས་པ་བཞུགས་སོ། བཞུགས་ནས་
རིགས་ཀྱི་བུ་ཁྱོད་འདི་འདྲ་བའི་ཡིད་བཞིན་གྱི་ནོར་བུ་རྙེད་པར་བྱ་བ་ཐོབ་པར་གྱུར་
ཅིག ༑ཁྱོད་ཀྱི་རུས་ཀྱི་བདུན་རྒྱུད་དུ་བྱས་པ་ལེགས་སོ་ལེགས་སོ། །ཞེས་བྱ་བ་
བྱིན་པར་མཛད་དོ། ཡི་གེ་དྲུག་པའི་རིགས་སྔགས་འདི་ལ་ལ་ཞིག་གིས་ལུས་ལ་འཆང་
ན༑ ༑རིགས་ཀྱི་བུ་དེའི་ལུས་ནི་རྡོ་རྗེའི་ལུས་སུ་རིགས་པར་བྱའོ། རིང་བསྲེལ་གྱི་
མཆོད་རྟེན་དུ་རིག་པར་བྱའོ། དེ་བཞིན་གཤེགས་པའི་ཡེ་ཤེས་ཀྱི་རིགས་སུ་རིག་
པར་བྱའོ། ཡི་གེ་དྲུག་པའི་རིག་སྔགས་འདིས་བཟླས་པ་བྱེད་ན་དེའི་ཚེ་སྤོབས་པ་



༢༡༦
t
བྱམས་པ་ཆེན་པོ་དང་། སྙིང་རྗེ་ཆེན་པོ་དང་ལྡན་པར་འགྱུར་རོ། དེས་རིག་འཛིན་
གྱི་འཁོར་ལོས་བསྒྱུར་བའི་དབང་ཐོབ་པར་འགྱུར་རོ། དེ་ནས་དེ་བཞིན་གཤེགས་
པ་པདྨ་དམར་པོའི་སངས་རྒྱས་ཀྱི་ཞིང་དེར་སོང་སྟེ་ཕྱིན་ནས་ཞབས་ལ་མགོ་བོས་ཕྱག་
འཚལ་ཏེ་སྦྱན་སྔར་ཐལ་མོ་སྦྱར་ནས། བཅོམ་ལྡན་འདས་ཡི་གེ་དྲུག་མའི་རིག་སྔགས་
ཆེན་མོ་དེའི་མིང་གང་གིས་རྗེས་སུ་དྲན་པ་ཙམ་གྱིས་སྡིག་པ་ཐམས་ཅད་དག་པར་
འགྱུར་རོ། བྱང་ཆུབ་སེམས་དཔའ་རྙེད་དཀའ་ཐོབ་པར་གྱུར་པ་ཐོབ་པར་འཚལ་
ལོ༑ ༑དེ་ནས་དེ་བཞིན་གཤེགས་པ་པདྨ་མཆོག་གིས་ཡི་གེ་དྲུག་པའི་རིག་སྔགས་ཆེན་
མོ་འདི་ཡོན་ཏན་དང་བསྔགས་པ་གསུངས་ཏེ། རིགས་ཀྱི་བུ་འདི་ལྟ་སྟེ་དཔེར་ན་
ངས་སའི་རྡུལ་ཕྲ་རབ་ཀྱི་ཚོགས་ནི་བཟུང་བར་ནུས་ཀྱི། རིགས་ཀྱི་བུ་ཡི་གེ་དྲུག་མའི་
རིག་སྔགས་ལན་ཅིག་བཟླས་པའི་བསོད་ནམས་ཀྱི་ཕུང་པོའི་ཚད་ནི་བགྲང་བར་མི་
ནུས་སོ། རིགས་ཀྱི་བུ་རྒྱུ་མཚོ་ཆེན་པོའི་མཆིང་རྣམས་ཀྱི་བྱེ་མ་ནི་ངས་རེ་རེ་ནས་
བགྲང་བར་ནུས་ཀྱི། ཡི་གེ་དྲུག་པ་ལན་གཅིག་བཟླས་པའི་ཕན་ཡོན་དང་བསོད་ནམས་
ཀྱི་ཕུང་པོའི་ཚད་ནི་བགྲང་བར་མི་ནུས་སོ། རིགས་ཀྱི་བུ་དཔེར་ན་ཆུ་བོ་ཆེན་པོ་འཛམ་
བུའི་གླིང་དུ་འབབ་པ་འདི་ལྟ་སྟེ། སི་ཏཱ་དང་། གངྒཱ་དང་། ཡ་མུ་ན་དང་། སིནྡྷཱ
དང་༑ ༑པཀླུ་དང་། བུ་ཏ་དྲུ་དང་། ཙནྡྲ་བྷ་ག་ལ་སོགས་པ་ཆུ་བོ་རེ་རེ་བཞིན་འཁོར་
ལྔ་བརྒྱ་ལྔ་བརྒྱ་ཡོད་ལ་ཉིན་མཚན་དུ་རྒྱ་མཚོའི་མཆིང་གནམ་དུ་འབབ་པའི་མཚོ་ཆེན་
པོ་དེ་དག་ངས་ཐིགས་པ་རེ་རེ་ནས་བགྲང་བར་ནུས་ཀྱི་ཡི་གེ་དྲུག་པ་ལན་གཅིག་བཟླས་
སའི་བསོད་ནམས་ཀྱི་ཕུང་པོའི་ཚད་ནི་བགྲང་མི་ནུས་སོ་རིགས་ཀྱི་བུ། དཔེར་ན་
རྐང་བཞི་པའི་རིགས་རྟ་དང་། བོང་བུ་དང་། མ་ཧེ་ལ་སོགས་པའི་སྲོག་ཆགས་རྣམས་
ཀྱི་སྤུ་ཉག་རེ་རེ་ནས་བགྲང་བར་ནུས་ཀྱི། །ཡི་གེ་དྲུག་པ་ལན་གཅིག་བཟླས་པའི་
བསོད་ནམས་ཀྱི་ཕུང་པོ་ནི་བགྲང་བར་མི་ནུས་སོ། རིགས་ཀྱི་བུ་དཔེར་ན་རྡོ་རྗེ་ལྕགས་



༣༡༧
ཀྱུ་ཞེས་བྱ་བའི་རིའི་རྒྱལ་པོ་འཕང་
ང་དུ་དཔག་ཚད་དགུ་ཁྲི་དགུ་སྟོང་ཡོད་པ། རིའི་
རྒྱལ་པོ་དེའི་ངོས་ལ་སྐྱེས་བུ་མི་རྒས་ཤིང་མི་ཤི་བ་གཅིག་ཡོད་ལ། དེས་བསྐལ་པ་
གཅིག་འདས་ཤིང་ཡུལ་ཀ་ཤི་ཀ་ནས་བྱུང་བའི་གོས་ཀྱི་ལན་གཅིག་ཕྱིས་ཏེ། དེ་ལྟར་
བྱས་ཀྱང་ཟད་ཅིང་རིང་བར་འགྱུར་གྱི་ཡི་གེ་དྲུག་པ་ལན་གཅིག་བཟླས་པའི་བསོད་
ནམས་ཀྱི་ཕུང་པོ་ནི་ངས་བགྲང་བར་མི་ནུས་སོ། དེ་སྟེ་རིགས་ཀྱི་བུ་མང་དུ་བརྗོད་
མི་དགོས་ཀྱི། ང་དང་འདྲ་བའི་དེ་བཞིན་གཤེགས་པ་བྱེ་བ་ནས་གཅིག་ཏུ་ལྷག་པའི་
བསྐལ་པར་ན་བཟའ་དང་། བཤོས་དང་། མལ་སྟན་དང་ན་བའི་ཆ་རྐྱེན་སྨན་གྱི་
ཡོ་བྱད་ཀྱིས་གནས་པར་བྱས་ཏེ་བསྙེན་བཀུར་བྱས་ཀྱང་དེ་བཞིན་གཤེགས་པ་དེ་དག་
གིས་ཡི་གེ་དྲུག་མའི་རིག་སྔགས་ཆེན་མོའི་བསོད་ནམས་ཀྱི་ཕུང་པོ་བགྲང་བར་མི་ནུས་
ན༑ ༑ང་གཅིག་པུའི་འཇིག་རྟེན་གྱི་ཁམས་ན་གནས་པ་ལྟ་ཅིས་སྨོས། ཞེས་གསུངས་
པ་དང་། དེ་བཞིན་དུ་ཆོས་རྒྱལ་སྲོང་བཙན་སྒམ་པོའི་ཞལ་ནས། ཡི་གེ་དྲུག་པའི་
རིག་སྔགས་འདི་བཟླས་ན་ཕ་རོལ་ཏུ་ཕྱིན་པ་དྲུག་གིས་ཆོས་རྣམས་རྫོགས་པར་འགྱུར་
ཏེ༑ ༑ཨོཾ་གྱིས་སྦྱིན་པའི་ཕ་རོལ་ཏུ་ཕྱིན་པའི་ཆོས་རྣམས་ཡོངས་སུ་རྫོགས་པར་འགྱུར་
རོ༑ ༑དེ་བཞིན་དུ། མས་ཚུལ་ཁྲིམས་ཀྱི། ཎིས་བཟོད་པའི། པད་ཀྱིས་བརྩོན་
འགྲུས་ཀྱི། མས་བསམ་གཏན་གྱི། ཧཱུྃ་གིས་ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་
རྣམས་ཡོངས་སུ་རྫོགས་པར་འགྱུར། ཡང་ཡི་གེ་དྲུག་པའི་རིག་སྔགས་འདི་བཟླས་
པས་རིགས་དྲུག་གི་སྐྱེ་སྒོ་གཅོད་ཅིང་བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་
འགྱུར་ཏེ། ཨོཾ་གྱིས་ལྷའི་སྐྱེ་སྒོ་གཅོད་ཅིང་ལྷ་འཕོ་ལྟུང་གི་སྡུག་བསྔལ་ལས་གྲོལ་བར་
འགྱུར་རོ། མས་ལྷ་མ་ཡིན་གྱི་སྐྱེ་སྒོ་གཅོད་ཅིང་འཐབ་རྩོད་ཀྱི་སྡུག་བསྔལ་ལས་གྲོལ་
བར་འགྱུར་རོ། ཎི་ཡིས་མི་ཡི་སྐྱེ་བ་ངན་པ་གཅོད་ཅིང་། མི་བཀྲེས་འཕོངས་ཀྱི་
སྡུག་བསྔལ་ལས་གྲོལ་བར་འགྱུར་རོ། །པད་ཀྱིས་ཡི་དྭགས་ཀྱི་སྐྱེ་སྒོ་གཅོད་ཅིང་བཀྲེས་



༣༡༨
སྐོམ་གྱི་སྡུག་བསྔལ་ལས་གྲོལ་བར་འགྱུར་རོ། མས་དུད་འགྲོའི་སྐྱེ་སྒོ་གཅོད་ཅིང་།
གླེན་ལྐུགས་ཀྱི་སྡུག་བསྔལ་ལས་གྲོལ་བར་འགྱུར་རོ། །ཧཱུྃ་གིས་དམྱལ་བའི་སྐྱེ་སྒོ་གཅོད་
ཅིང་༑ ༑དམྱལ་བ་ཚ་གྲང་གི་སྡུག་བསྔལ་ལས་གྲོལ་བར་འགྱུར་ཞིང་། བདེ་བ་ཅན་
གྱི་འཇིག་རྟེན་གྱི་ཁམས་སུ་སྐྱེ་བར་འགྱུར་རོ། ཡི་གེ་དྲུག་པའི་རིག་སྔགས་འདི་བཟླས་
པས་དངོས་གྲུབ་དྲུག་ཐོབ་པར་འགྱུར་ཏེ། ཨོཾ་གྱིས་མཆོག་གི་དངོས་གྲུབ་དང་། མས་
ཐུན་མོང་གི་དངོས་གྲུབ་དང་། ཎིས་ནད་གདོན་ཞི་བའི་དངོས་གྲུབ་དང་། པད་ཀྱིས་
ཚེ་དང་བསོད་ནམས་རྒྱས་པའི་དངོས་གྲུབ་དང༌། མས་མི་ནོར་ཟས་གསུམ་དབང་
དུ་འདུ་བའི་དངོས་གྲུབ་དང་། ཧཱུྃ་གིས་དགྲ་བགེགས་གནོད་བྱེད་ཚར་གཅོད་པའི་
དངོས་གྲུབ་ཐོབ་པར་འགྱུར་རོ། ཡི་གེ་དྲུག་པ་འདི་བཟླས་པས་རྩ་བའི་ཉོན་མོངས་
པ་དྲུག་དག་པར་འགྱུར་རོ། ཨོཾ་གྱིས་ཉོན་མོངས་པ་ཏི་མུག་དང་། མས་ཞེ་སྡང་
དང་༑ ༑ཎིས་སེར་སྣ་དང་། པད་ཀྱིས་འདོད་ཆགས་དང༌། མས་ཕྲ་དོག་དང་།
ཧཱུྃ་གིས་ང་རྒྱལ་གྱི་སྒྲིབ་པ་དག་པར་འགྱུར་རོ། ཨོཾ་གྱིས་སྤྱན་རས་གཟིགས་ཀྱི་སྐུ་
ཐོབ་པ་དང་། མས་སྤྱན་རས་གཟིགས་ཀྱི་གསུང་ཐོབ་པ་དང་། ཎིས་སྤྱན་རས་གཟིགས་
ཀྱི་ཐུགས་ཐོབ་པ་དང་། པོད་ཀྱིས་སྤྱན་རས་གཟིགས་ཀྱི་ཡོན་ཏན་ཐོབ་པ་དང་། མས་
ཀྱིས་སྤྱན་རིས་གཟིགས་ཀྱི་འཕྲིན་ལས་ཐོབ་པ་དང་། ཧཾ་གིས་སྤྱན་རས་གཟིགས་
ཀྱི་མཛད་པ་ཐོབ་པར་འགྱུར་རོ། ཨོཾ་གྱི་ཚོགས་ལམ་གྱི་ཡོན་ཏན་ཐོབ་པ་དང་། མས་
སྦྱོར་ལམ་གྱི་ཡོན་ཏན་ཐོབ་པ་དང་། ཎིས་མཐོང་ལམ་གྱི་ཡོན་ཏན་ཐོབ་པ་དང་། པད་
ཀྱི་སྒོམ་ལམ་གྱི་ཡོན་ཏན་ཐོབ་པ་དང་། མས་མི་སློབ་ལམ་ཐོབ་པ་དང་། ཧཱུྃ་གིས་
རྣམ་པ་ཐམས་ཅད་མཁྱེན་པའི་ཡོན་ཏན་ཐོབ་པར་འགྱུར་རོ། དེ་ལྟར་ཡི་གེ་དྲུག་
པའི་རིག་སྔགས་བཟླས་པས་ཚེ་འཕོས་མ་ཐག་ཏུ་བདེ་བ་ཅན་དུ་སྐྱེ་བར་འགྱུར་ཞིང་།
སྤྱན་རས་གཟིགས་སངས་རྒྱས་འོད་ཟེར་ཀུན་ནས་འཕགས་པ་དཔལ་བརྩེགས་ཀྱི་



༢༡༩
སྤྱན་རས་གཟིགས་སངས་རྒྱས་འོད་ཟེར་ཀུན་ནས་འཕགས་པ་དཔལ་བརྩེགས་ཀྱི་
རྒྱལ་པོ་ཞེས་བྱ་བར་གྱུར་པའི་ཚེ་འཁོར་གྱི་དང་པོར་པདྨ་ལས་རྫུས་ཏེ་སྐྱེ་ཞིང་ཕྱིར་
མི་ལྡོག་པའི་ས་ཐོབ་པར་འགྱུར་རོ། ཞེས་གསུངས་སོ།། །།
༄༅། །འཕགས་པ་སྤྱན་རས་གཟིགས་ཀྱི་གཟུངས་རིང་བཞུགས། །ན་མོ་ར་སྣ་
ཏྲ་ཡཱ་ཡ། ན་མ་ཨཱརྱ་ཛྙཱ་ན་སཱ་ག་ར། ་ བི་རོ་ཙ་ན་བྱུ་ཧ་རཱ་ཛཱ་ཡ། ཏ་ཐཱ་ག་ཏ་ཡ།
ཨརྡ་ཏེ་སམྱཀྑཾ་བུདྡྷ་ཡ། ན་མ་སརྦ་ཏ་ཐཱ་ག་ཏེ་བྷེ་སམྱཀྑཾ་བུ་དྡྷེ་བྷྱ་ན་མཿ ཨཱརྱ་
ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་ས་ཏྭ་ཡ། མ་ཧཱ་ས་ཏྭ་ཡ། མ་ཧཱ་ཀ་རུ་ཎི་ཀཱ་ཡ། ཏདྱ་
ཐཱ། ཨོཾ་དྷ་ར་དྷ་ར། ངྷི་རི་དྷི་རི། དྷུ་རུ་དྷུ་རུ། ཨིཊི་ཝི་བྷི། ཅ་ལེ་ཅ་ལེ། པྲ་ཅ་ལེ་
པྲ་ཅ་ལེ། ཀུ་སུ་མེ་ཀུ་སུ་མེ་ཝ་རེ། ཨི་ལི་མི་ལི་ཙིཏྟི་དྲྭ་ལ་མ་པ་ནཱ་ཡ་སྭཱ་ཧཱ། ། ཨེ་
མ་ཎི་པདྨེ་ཧཱུཾ། དགེ་ལེགས་འཕེལ།། །།



VI
༄༅། །༧རྒྱལ་མཆོག་དང་པོ་པཎ་ཆེན་དགེ་འདུན་གྲུབ་
ཀྱིས་མཛད་པའི་སྒྲོལ་བསྟོད་མཁྱེན་བརྩེ་དྲི་མེད་མའི་
འགྲེལ་པ་འཇིགས་མེད་དཔའ་བོའི་འགྲེལ་མཛད་
དཀྱིལ་ཟུར་ཡོངས་འཛིན་བློ་བཟང་སྦྱིན་པ་
དཔལ་བཟང་པོའི་རྣམ་ཐར་མདོར་
བསྡུས་བཞུགས་སོ། །
༄༅། །དཀྱིལ་ཟུར་ཡོངས་འཛིན་བློ་བཟང་སྦྱིན་པ་ནི་གཙང་སྟོད་ཐུང་སྤྱི་ཞེས་པར་
ཡབ་ཚོང་དཔོན་པ་སངས་དང་། ཡུམ་ཆུང་སྐྱེས་གཉིས་ཀྱི་སྲས་སུ་རབ་བྱུང་བཅུ་བཞི་
པའི་ལྕགས་སྤྲུལ: ༡༨༢༡ ལོ་ལ་འཁྲུངས། དགུང་ལོ་བརྒྱད་ལ་བཀྲ་ཤིས་ལྷུན་པོར་
ཆོས་ཞུགས་མཛད། །པཎ་ཆེན་བསྟན་པའི་ཉི་མའི་དྲུངོདུ་རབ་བྱུང་བསྒྲུབས། དགུང་
ལོ་བཅུ་གསུམ་ལ་གཞུང་ཆེན་བཀའ་པོད་ལ་སློབ་གཉེར་མཛད་ནས་དཀའ་བཅུའི་མཚན་
རྟགས་ཐོབ། །དགུང་ལོ་ཉེར་བདུན་ལ་པཎ་ཆེན་བསྟན་པའི་ཉི་མའི་དྲུང་དུ་བསྙེན་རྫོགས་
བསྒྲུབས། དགུང་ལོ་ཉེར་དགུ་པར་རབ་འབྱམས་སྨྲ་བའི་སེང་གེའི་མཚན་རྟགས་བཞེས།
།དེ་ནས་རྒྱུད་པ་གྲྭ་ཙང་དུ་ལོ་བཅུ་གཉིས་རིང་དབྱངས་རོལ་སོགས་གསང་སྔགས་ལ་ཐུགས་
གཉེར་མཛད། དགུང་ལོ་ཞེ་གཅིག་པར་བཀྲས་ལྷུན་དཀྱིལ་ཁང་གྲྭ་ཚང་གི་མཁན་པོ་
མཛད། །དགུང་ལོ་ང་བདུན་པར་པཎ་ཆེན་རིན་པོ་ཆེ་དང་ལྷན་དུ་ལྷ་སར་རྒྱལ་བ་ཐུབ་
བསྟན་རྒྱ་མཚོའི་དབུ་ཕུད་མཚན་གསོལ་དུ་ཕེབས། །དགུང་ལོ་ཇི་བཞུགས་ངེས་གཏན་
མི་གསལ། །



༣༢༠
༄༅། །སྒྲོལ་བསྟོད་མཁྱེན་བརྩེ་དྲི་མེད་མའི་
འགྲེལ་པ་འཇིགས་མེད་དཔའ་བོ་
ཞེས་བྱ་བ་བཞུགས་
སོ། །
༄༅། །བླ་མ་དང་རྗེ་བཙུན་སྒྲོལ་མ་དབྱེར་མ་མཆིས་པའི་ཞབས་ལ་དུས་ཐམས་
ཅད་དུ་ཕྱག་འཚལ་ལོ། །བརྩེ་བ་ཆེན་པོས་རྗེས་སུ་བཟུང་དུ་གསོལ། །ཤེས་རབ་
སྣང་བས་མཐར་འཛིན་མུན་པ་དང་། །གཅེས་འཛིན་ཚ་གདུང་རྗེས་བརྩེས་དྲུང་ཕྱུང་
ནས༑ ༑ལུས་ཅན་ཕན་བདེའི་ཀུནྡ་རྒྱས་མཛད་པའི། །བླ་མ་མཆོག་དང་སྒྲོལ་མའི་
ཞབས་ལ་འདུད། །སྨྲ་བའི་ཉི་མ་སཾགྷ་སིདྡྷི་ཡིས། །འགྲོ་ལ་ཚེ་དང་ཡེ་ཤེས་མཆོག་
སྩོལ་བའི། །ལྷག་པའི་ལྷ་མཆོག་ཡིད་བཞིན་འཁོར་ལོ་མར། །བསྟོད་ཚིག་མེ་ཏོག་
ཞལ་སྒོ་ཅུང་ཟད་ཕྱེ། །དེ་ལ་འདིར་གང་བཤད་པར་བྱ་བའི་ཆོས་ནི། འཕགས་མཆོག་
ཕྱག་ན་པདྨོ་སྙིགས་དུས་བསྟན་འགྲོ་ཡོངས་ཀྱི་མགོན་དུ་བསམ་བཞིན་དུ་ངུར་སྨྲིག་
གར་གྱི་རྣམ་པར་རོལ་བ་བཀའ་གདམས་བསྟན་པའི་སྒྲོན་མེ་པཎ་ཆེན་ཐམས་ཅད་
མཁྱེན་པ་དགེ་འདུན་གྲུབ་པ་དཔལ་བཟང་པོ་ཞེས་མཚན་སྙན་འཇིག་རྟེན་གསུམ་ན་
གྲགས་པ་དེ་ཉིད་ཀྱིས་མཛད་པའི་རྗེ་བཙུན་མ་སྒྲོལ་དཀར་ཡིད་བཞིན་འཁོར་ལོ་ལ་
བསྟོད་ཅིང་གསོལ་བ་འདེབས་པའི་གཞུང་མཆོག་མཁྱེན་བརྩེ་དྲི་མེད་མ་ཞེས་གྲགས་
པའི་བྱིན་རླབས་ཀྱི་གཏེར་ཆེན་པོ་འདི་ཉིད་ཡིན་ལ། འདི་འཆད་པར་བྱེད་པ་ལ་
གསུམ༑ ༑ཀླད་ཀྱི་དོན། གཞུང་གི་དོན། མཇུག་གི་དོན་ནོ། །དང་པོ་ནི། ན་མོ་ཨཱ་



༣༣༡
རྱ་ཏཱ་ར་ཡེ་ཞེས་པས་འཆད། འདི་དོན་འགྱུར་གྱི་དབང་དུ་བྱས་ན། འཕགས་མ་
སྒྲོལ་མ་ལ་ཕྱག་འཚལ་ལོ་ཞེས་ཐོབ་པ་ཡིན་ཏེ། ན་མོ་ཕྱག་འཚལ་ལོ། །ཨརྱ་འཕགས་
མ༑ ༑ཏཱ་ར་ཡེ་སྒྲོལ་མ་ལ་ཞེས་པ་ཡིན་པའི་ཕྱིར། དེ་ཡང་མཐོང་སྤང་མི་དགེ་བ་
ལས་རིང་དུ་གྱུར་ཅིང་། འཁོར་འདས་ཀྱི་སྐྱོན་ལས་འཕགས་པས་ན་འཕགས་མ།
ལུས་ཅན་སྡུག་བསྔལ་གྱི་རྒྱ་མཚོ་ལས་སྒྲོལ་ཞིང་། མ་རྒན་སེམས་ཅན་ཐམས་ཅད་
ལ་ཉེ་རིང་མེད་པར་གང་འདུལ་གྱི་དོན་མཉམ་དུ་མཛད་པས་ན་སྒྲོལ་མ། ལས་ངན་
གྱི་སྡིག་སྒྲིབ་ཕྱག་པས་ན་ཕྱག་སྒོ་གསུམ་གུས་པར་བགྱིད་པས་ན་འཚལ་ཅེས་པ་ཡིན་
པས་ཕྱིར། འདི་ལ་སྒྲ་ལ་མཁས་པའི་སྐྱེས་བུ་དམ་པ་མང་པོས། ན་མོ་ཨཱ་རྱ་ཏཱ་ར་
ཡེ་ཞེས་བརྗོད་ན་སྐྱོན་ཡོད་ཚུལ་དང་། ན་མ་ཨཱ་རྱ་ཏཱ་ར་ཡི་ཞེས་བརྗོད་ན་སྐྱོན་མེད་
པ་ཡིན་ཚུལ་གསུངས། གཉིས་པ་གཞུང་དོན་ལ་གསུམ། ཡོན་ཏན་དྲན་པའི་སྒོ་
ནས་བསྟོད་པ། ཡིད་ལ་འདོད་པའི་དངོས་གྲུབ་ཞུ་བ། རེ་འབྲས་ཇི་བཞིན་འགྲུབ་
པར་སྨོན་པའོ། །དང་པོ་ལ་གསུམ། སྐུའི་དཀྱིལ་འཁོར་ཡོངས་རྫོགས་དྲན་པའི་
སྒོ་ནས་མདོར་བསྟན་གྱི་ཚུལ་གྱིས་བསྟོད་པ། སྐུའི་ཆ་ཤས་སོ་སོར་དྲན་པའི་སྒོ་ནས་
རྒྱས་བཤད་ཀྱི་ཚུལ་གྱིས་བསྟོད་པ། བསྟོད་པ་པོ་ལ་དངོས་གྲུབ་སྩོལ་བའི་སྒོ་ནས་དོན་
བསྡུའི་ཚུལ་གྱིས་བསྟོད་པའོ། །དང་པོ་ལ་གཉིས། སྐུ་གཟི་འོད་འབར་ཞིང་ལང་
ཚོའི་དཔལ་དང་ལྡན་ཚུལ་གྱི་སྒོ་ནས་བསྟོད་པ། ཤིན་ཏུ་ཞི་བའི་ཉམས་དང་ལྡན་ཚུལ་
གྱི་སྒོ་ནས་བསྟོད་པའོ། །དང་པོ་ནི། རྩ་བ་ལས། །
མཁྱེན་བརྩེ་དྲི་མེད་རྒྱས་པའི་རང་བཞིན་གྱི། །
པད་དཀར་བསིལ་ཟེར་ཅན་གྱི་གདན་སྟེང་ན། །
ལྷག་པའི་ལྷ་མོ་གངས་རིའི་མདངས་འཕྲོག་མ། །
རབ་མཛེས་ལང་ཚོའི་དཔལ་ཡོན་ཅན་དེར་འདུད། །



༣༣༢
ཅེས་གསུངས། དོན་ནི། འདུད་ཅེས་པ་བཤད་པའི་གཞིར་དྲངས་པ་གང་ལ་ན། མཁྱེན་
པ་དྲི་མ་མེད་པ་དོན་དམ་ཤེས་རབ་ཀྱི་ཆ་རྒྱས་པའི་རང་བཞིན་པདྨ་དཀར་པོ་དང་།
དེའི་སྟེང་དུ་བརྩེ་བ་དྲི་མ་མེད་པ་ཀུན་རྫོབ་ཀྱི་ཐབས་ཀྱི་ཆ་རྒྱས་པའི་རང་བཞིན་བསིལ་
ཟེར་ཅན་ཏེ་ཟླ་བ་ཉ་ཡོངས་སུ་གང་བ་བརྩེགས་པའི་གདན་གྱི་སྟེང་ན། རབ་འབྱམས་
རྒྱལ་བ་ཀུན་གྱི་མཁྱེན་བརྩེ་ནུས་མཐུ་འཕྲིན་ལས་དང་བཅས་པ་ལྷག་པའི་ལྷ་མོའི་
གཟུགས་སུ་ཤར་བ་སྐུ་མདོག་མཆོག་ཏུ་དཀར་ཞིང་གཟི་འོད་རབ་ཏུ་འབར་བས་གངས་
རིའི་མདངས་འཕྲོག་མ་སྟེ། གངས་རིའི་མདངས་ཀྱང་མོག་མོག་པོར་བྱེད་པ།
གཟུགས་དང་ལང་ཚོའི་དཔལ་གྱིས་སྨིན་ལེགས་སྟོང་གི་རབ་ཏུ་མཛེས་པ་འཕྲོག་པར་
བྱེད་པའི་ལང་ཚོའི་དཔལ་དང་ལྡན་པ་ཡོན་ཏན་ཀུན་གྱི་བདག་ཉིད་ཅན་གྱི་རྗེ་བཙུན་
མ་དེ་ལ་ཞེས་པའོ། །འོ་ན་རྗེ་བཙུན་མ་འདི་ཡོན་ཏན་ཀུན་གྱི་བདག་ཉིད་ཡིན་པའི་
སྒྲུབ་བྱེད་ཇི་འདྲ་ཡོད་སྙམ་ན། འདི་ཉིད་སྔོན་བསྐལ་བ་དཔག་ཏུ་མེད་པའི་སྔ་རོལ་
ཏུ༑ ༑འཇིག་རྟེན་གྱི་ཁམས་སྣ་ཚོགས་འོད་ཅེས་བྱ་བར། བཅོམ་ལྡན་འདས་དེ་
བཞིན་གཤེགས་པ་རྔ་སྒྲ་ཞེས་བྱ་བ་བྱུང་སྟེ། དེའི་བསྟན་པ་ལ་མཆོག་ཏུ་གུས་པའི་
རྒྱལ་པོའི་བུ་མོ་ཡེ་ཤེས་ཟླ་བ་ཞེས་བྱ་བ་ཞིག་ཡོད་དེ། དེས་སངས་རྒྱས་དེ་འཁོར་
ཉན་ཐོས་དང་བྱང་ཆུབ་སེམས་དཔའི་དགེ་འདུན་གྲངས་མེད་པ་དང་བཅས་པ་ལ་ལོ་
བྱེ་བ་བརྒྱ་སྟོང་གི་བར་དུ་མཆོད་པ་བྱས་ཏེ། མཐར་བྱང་ཆུབ་མཆོག་ཏུ་སེམས་བསྐྱེད་
ཅིང་༑ ༑དེའི་ཚེ་དགེ་སློང་རྣམས་ཀྱིས་ཁྱེད་དགེ་བའི་རྩ་བ་འདི་ཉིད་ཀྱིས་ལུས་འདི་
ཉིད་ལ་སྐྱེས་པར་གྱུར་ཏེ། བསྟན་པ་ལ་བྱ་བ་བྱེད་པར་སྨོན་ལམ་བཏབ་ན་དེ་བཞིན་
དུ་འགྱུར་རོ་ཞེས་བསྐུལ་བས། རྒྱལ་པོའི་སྲས་མོས། འདི་ན་སྐྱེས་པ་མེད་ཅིང་བུད་
མེད་མེད། བདག་མེད་གང་ཟག་མེད་ཅིང་རྣམ་རིག་མེད། །ཕ་མར་བཏགས་པའི་
འདི་ནི་ཡ་མ་རླ། །འཇིག་རྟེན་བླ་ངན་རྣམ་པར་འཁྲུལ་བར་འགྱུར། །ཅེས་བྱ་བ་



༣༢༣
ལ་སོགས་པ་བརྗོད་དོ། སྐྱེས་པའི་རྟེན་ལ་བྱང་ཆུབ་འདོད་པ་ནི་མང་གི་བུད་མེད་
ཀྱི་ལུས་ཀྱི་འགྲོ་བའི་དོན་སྤྱོད་པ་ནི་འགའ་ཡང་མེད་དོ། །དེ་བས་ན་འཁོར་བ་མ་
སྟོངས་ཀྱི་བར་དུ་བུད་མེད་ཀྱི་གཟུགས་ཀྱིས་འགྲོ་བའི་དོན་བྱའོ། །ཞེས་དམ་བཅས་
སོ༑ ༑དེ་ནས་ལོ་བྱེ་བ་རྒྱ་སྟོང་གི་བར་དུ་རྒྱལ་པོའི་ཕོ་བྲང་དུ་གནས་ཤིང་། འདོད་
པའི་ཡོན་ཏན་ལྔ་ལ་ཐབས་མཁས་པས་སྤྱོད་བཞིན་དུ་ཏིང་ངེ་འཛིན་བསྒོམས་པས།
མི་སྐྱེ་བའི་ཆོས་ལ་བཟོད་པ་ཐོབ་ཅིང་། འགྲོ་བ་ཐམས་ཅད་སྒྲོལ་བ་ཞེས་བྱ་བའི་ཏིང་
ངེ་འཛིན་གྲུབ་པ་ན། སྔར་གྱི་མིང་དེ་འགྱུར་ནས་སྒྲོལ་མ་ཞེས་བྱ་བར་གྱུར་ཏེ། དེ་
བཞིན་གཤེགས་པ་རྔ་སྒྲས་ཀྱང་། ཇི་སྲིད་བླ་ན་མེད་པའི་བྱང་ཆུབ་ཏུ་མངོན་དུ་བྱས་
པ་དེ་སྲིད་མིང་ལྷ་མོ་སྒྲོལ་མས་མཚན་པ་འབའ་ཞིག་ཏུ་འགྱུར་བར་ལུང་བསྟན་ཏོ།
དེ་ནས་མི་རིང་བར་ཡོན་ཏན་ཀུན་གྱི་བདག་ཉིད་བླ་ན་མེད་པའི་བྱང་ཆུབ་མཆོག་བརྙེས་
ནས༑ ༑ནམ་མཁའི་མཐའ་དང་མཉམ་པའི་སེམས་ཅན་གྱི་དོན་མཛད་བཞིན་དུ་
བཞུགས་སོ། གཉིས་པ་ཤིན་ཏུ་ཞི་བའི་ཉམས་དང་ལྡན་ཚུལ་གྱི་སྒོ་ནས་བསྟོད་པ་
ནི༑ ༑རྩ་བ་ལས།
ཞལ་གཅིག་ཕྱག་གཉིས་རྡོ་རྗེ་སྐྱིལ་ཀྲུང་བཞུགས། །
བདེ་ཆེན་རབ་རྒྱས་ཟླ་བའི་རྒྱབ་ཡོལ་ཅན། །
ཤིན་ཏུ་སྒེག་ཅིང་ཞི་བའི་ཉམས་དང་ལྡན། །
གཞོན་ནུ་ནུ་འབུར་རྒྱུས་མ་ཁྱོད་ལ་འདུད། །
ཅེས་གསུངས། དོན་ནི། གུས་པས་འདུད་དོ། །གང་ལ་ན། བདེན་གཉིས་ངོ་བོ་ཐ་
དད་དུ་འཛིན་པའི་དྲི་མ་ཟད་པར་སྤངས་པ་མཚོན་པའི་ཞལ་གཅིག་མ། ཕྱག་གཉིས་
ཀྱི་གཡས་མཆོག་སྦྱིན་གྱི་ཕྱག་རྒྱས་སྒྲུབ་པ་པོ་མཆོག་མཐུན་དངོས་གྲུབ་ཀྱི་དགའ་སྟོན་
ལ་འབོད་པར་མཛད་པ་མཚོན་པ། གཡོན་མེ་ཏོག་ཨུཏྤལའི་ཡུ་བ་ཐུགས་ཀར་མཐེབ་



སྲིན་གྱིས་བཟུང་བ་སྙན་གྱི་ཐ་དད་དུ་ཁ་བྱེ་བའི་ཡལ་ག་གསུམ་དུ་གྱེས་པའི་དབུས་
མ་ཁ་ཤག་གིས་བྱེ་བ་གཡས་སྦུད་ནས་འབྲས་བུ་ཡོད་པ། གཡོན་ཁ་མ་བྱེ་བ། དེ་
གསུམ་གྱིས་དུས་གསུམ་གྱི་སངས་རྒྱས་མཚོན་པ། སེམས་ཅན་གྱི་དོན་ལ་ནམ་ཡང་
གཡོ་བ་མེད་པ་མཚོན་པའི་ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པ། ཐུགས་
རྒྱུད་ལ་ཟག་མེད་ཀྱི་བདེ་བ་ཆེན་པོ་རབ་ཏུ་རྒྱས་པ་མཚོན་པའི་ཟླ་བའི་རྒྱབ་ཡོལ་ཅན་
ཏེ་ཟླ་བའི་དཀྱིལ་འཁོར་ལ་སྐུ་དྲང་པོར་བརྟེན་པ། མཚན་དང་དཔེ་བྱད་ཀྱི་གཟི་བརྗིད་
དང་ལྡན་པའི་སྐུ་ཤིན་ཏུ་སྒེག་ཅིང་། སྤྱན་དཀྱུས་རིང་ལ་དཀར་ནག་གི་ཆ་རྣམས་
མ་འདྲེས་པར་མཛེས་ལ་ཅུང་ཟད་ཟུམ་པ། ཞི་བའི་གཟིགས་སྟངས་ཀྱིས་མཁས་ཁྱབ་
ཀྱི་སེམས་ཅན་ཐམས་ཅད་ལ་གཟིགས་པའི་ཉམས་དང་ལྡན་པ། གཞོན་ནུ་ལོ་བཅུ་
དྲུག་ལོན་པའི་ན་ཚོད་ཅན། ཉོན་མོངས་དང་མ་འདྲེས་པའི་ཟག་མེད་ཀྱི་བདེ་བའི་
གཏེར་དུ་གྱུར་པའི་ནུ་མ་གཉིས་འབུར་ཞིང་། མགོན་པོ་སྤྱན་རས་གཟིགས་ཀྱིས་
སེམས་ཅན་གྱི་དོན་མཛད་པའི་འཕྲིན་ལས་རྒྱས་པའི་གྲོགས་མཛད་མ་ཁྱོད་ལ་ཞེས་
པའོ༑ ༑དེ་ཡང་རྗེ་བཙུན་སྒྲོལ་མ་འདི་ལ་སྐུའི་བཀོད་པ་བསམ་གྱིས་མི་ཁྱབ་པ་ཡོད་
པ་ལས་སྒྲོལ་དཀར་ཡིད་བཞིན་འཁོར་ལོ་འདི་ཉིད་ཀྱི་མཚན་ཐོས་པ་ཙམ་གྱིས་དུས་
མ་ཡིན་པའི་འཆི་བ་འཇོམས་པར་མཛད་ཅིང་། གསོལ་བ་བཏབ་ནས་གཟུངས་སྔགས་
ཚུལ་བཞིན་དུ་བཟླས་ན་འཆི་མེད་ཚེའི་དངོས་གྲུབ་སྩོལ་བ་དང་། ཆོས་ལྡན་གྱི་འཕྲིན་
ལས་རྒྱུས་པའི་གྲོགས་ངེས་པར་མཛད་ཅིང་། དེའི་རྒྱུ་མཚན་ཚེ་སྦྱིན་བཞིན་འཁོར་
ལོ་འདི་ཉིད་ཀྱིས་རི་བོ་པོ་ཏ་ལར་མགོན་པོ་སྤྱན་རས་གཟིགས་ལ། འཕགས་པ་ཐུགས་
རྗེ་ཆེན་པོས་སེམས་ཅན་གྱི་དོན་མཛད་པའི་གྲོགས་བདག་གིས་བགྱིའོ། །སེམས་
ཅན་གང་དག་བདག་གི་མིང་འཛིན་པ་དེའི་ཚེ་བསྲིང་བར་བགྱིའོ། །གཞན་གྱི་གནོད་
པ་ཐམས་ཅད་ལས་བསྲུང་བར་བགྱིའོ། །བདག་ཡིད་ལ་བྱེད་པའི་སེམས་ཅན་དེ་དག་



༣༣༥
བླ་ན་མེད་པའི་བྱང་ཆུབ་ལ་ངེས་པར་དགོད་པར་བགྱིའོ། །ཞེས་གསོལ་ཏེ། མགོན་
པོ་སྤྱན་རས་གཟིགས་ཀྱི་འཕྲིན་ལས་རྒྱས་པའི་གྲོགས་དན་མཛད་པར་ཞལ་གྱིས་བཞེས་
ཤིང་༑ ༑ཁྱད་པར་དུ་འབྲོམ་སྟོན་པ་རྒྱལ་བའི་འབྱུང་གནས་ལ། སྲས་ཀྱི་མཐུ་བོ་
སྤྱན་རས་གཟིགས། ཁྱོད་ཀྱི་རྗེས་འབྲང་ཁོ་མོས་སྐྱོང་། ཁ་མོའི་གདམས་པའི་འདི་
ལོང་ལ། །རྗེས་སུ་འབྲང་ལ་བསྟེན་པར་གྱིས། །ཞེས་བཀའ་གདམས་ཀྱི་རྣམ་ཐར་
གཙང་མ་འཛིན་པ་རྣམས་བུ་ལྟར་སྐྱོང་བ་ཞལ་གྱིས་བཞེས་ཤིང་། དེ་ལ་བརྟེན་ནས་
མགོན་པོ་ཨ་ཏི་ཤ་དང་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་དང་། པཎ་ཆེན་དགེ་འདུན་
གྲུབ་པ་སོགས་བཀའ་གདམས་གསར་སྙིང་གི་བསྟན་པ་འཛིན་པའི་སྐྱེས་བུ་དམ་པ་
ཐམས་ཅད་ཀྱིས། རྗེ་བཙུན་མ་སྒྲོལ་མ་འདི་ཉིད་ལྷག་པའི་ལྷར་བཟུང་ནས་གསོལ་
བ་འདེབས་པར་མཛད་པས་ཐུགས་རྒྱུད་ལ་ཡོན་ཏན་ཐམས་ཅད་གོང་ནས་གོང་དུ་
འཕེལ་ཞིང་རྒྱས་པ་དང་། བསྟན་འགྲོའི་དོན་རྒྱ་ཆེན་པོ་མཛད་པ་ཤ་སྟག་བྱུང་བ་ཡིན་
པས་རང་ཅག་རྣམས་ཀྱིས་ཀྱང་སྐྱེས་བུ་དམ་པ་དེ་དག་གི་རྗེས་སུ་འབྲང་ནས་རྗེ་བཙུན་
སྒྲོལ་མ་འདི་ཉིད་ལྷག་པའི་ལྷར་བཟུང་སྟེ། བྱང་ཆུབ་མ་ཐོབ་ཀྱི་བར་དུ་མགོན་སྐྱོབས་
དང་དཔུང་གཉེན་ཞུ་སྙམ་པའི་སྒོ་ནས་གསོལ་བ་ཚུལ་བཞིན་དུ་བཏབ་ན་ཚེ་དང་བསོད་
ནམས་འཕེལ་བར་མ་ཟད། ཐོས་བསམ་སྒོམ་པའི་ཤེས་རབ་ཀྱང་ཆེས་ཆེར་འཕེལ་
བ་ངེས་པར་འོང་བ་ཡིན་ནོ། །གཉིས་པ་སྐུའི་ཆ་ཤས་སོ་སོར་དྲན་པའི་སྒོ་ནས་རྒྱུས་
བཤད་ཀྱི་ཚུལ་གྱིས་བསྟོད་པ་ལ་བཞི། ཕྱག་སྟབས་མཛད་ཚུལ་ལ་བསྟོད་པ། ཞལ་
མདངས་གསལ་ཞིང་འོད་ཟེར་འཕྲོ་ཚུལ་གྱི་སྒོ་ནས་བསྟོད་པ། རྒྱན་གོས་ཀྱིས་བརྒྱུན་ ་
ཚུལ་གྱི་སྒོ་ནས་བསྟོད་པ། ཆེན་པོ་རྣམས་ཀྱིས་མཆོད་ཚུལ་གྱི་སྒོ་ནས་བསྟོད་པའོ།།
དང་པོ་ལ་གསུམ། གཡས་ཀྱི་ཕྱག་སྟབས་མཛད་ཚུལ་ལ་བསྟོད་པ། གཡོན་གྱི་ཕྱག་
སྟབས་མཛད་ཚུལ་ལ་བསྟོད་པ། ཕྱག་ཞབས་ཀྱི་མཐིལ་ལ་སྤྱན་མངའ་ཚུལ་གྱི་སྒོ་



༢༣༦
ནས་བསྟོད་པའོ། །དང་པོ་ནི། རྩ་བ་ལས།
ཕྱག་གཡས་བསྒྲུབ་ལ་མཆོག་སྦྱིན་ཕྱག་རྒྱ་ཡིས། །
ཞི་སོགས་རབ་འབྱམས་ལས་དང་གྲུབ་ཆེན་བརྒྱད། །
རྒྱལ་བའི་གོ་འཕང་མཆོག་ཀྱང་བདེ་བླག་ཏུ། །
ལེགས་པར་སྦྱིན་མཛད་མ་ལ་ཕྱག་འཚལ་ལོ། །
ཞེས་གསུངས། དོན་ནི། ཕྱག་འཚལ་ལོ་ཞེས་པ་ནས་བཤད་པའི་གཞིར་དྲངས། གང་
ལ་ཞེ་ན། རེག་བྱ་འཇམ་ཞིང་གཉེན་ལྕུག་དང་ལྡན་པའི་ཕྱག་གཡས་པ་ཞབས་པུས་
གཡས་པའི་སྟེང་དུ་ཕྱག་མཐིལ་གྱེན་ལ་བསྟན་པའི་མཆོག་སྦྱིན་གྱི་ཕྱག་རྒྱ་མཛད་པ་
ཡིས༑ ༑བསླབ་པ་གསུམ་དང་ལྡན་པའི་བསྒྲུབ་པ་པོ་རབ་ལ་མཆོག་གི་དངོས་གྲུབ་
དང་༑ ༑འབྲིང་ལ་གྲུབ་པ་ཆེན་པོ་བརྒྱད་དང་། ཐ་མ་ལ་ཞི་སོགས་རབ་འབྱམས་
ཀྱི་ལས་རྣམས་སྩོལ་བ་མཚོན་ཞིང་། ཀྱང་གི་སྒྲས་སྒྲིབ་གཉིས་ཀྱི་གཡུལ་ལས་རྒྱལ་
བའི་སངས་རྒྱས་བཅོམ་ལྡན་འདས་ཀྱི་གོ་འཕང་མཆོག་ཀྱང་བདེ་བླག་ཏུ་ལེགས་པར་
སྦྱིན་པར་མཛད་ན། དངོས་གྲུབ་གཞན་རྣམས་ལྟ་སྨོས་ཀྱང་ཅི་དགོས། རྒྱུ་མཚན་
དེའི་ཕྱིར་ཤིན་ཏུ་ཡིད་དུ་འོང་བའི་ལྷ་མོའི་སྐུར་བསྟན་ནས་སྐལ་བ་བཟང་པོ་དང་ལྡན་
པའི་གདུལ་བྱ་རྗེས་སུ་འཛིན་པ་སོགས་ཐབས་ལ་མཁས་པའི་རྗེ་བཙུན་མ་དེ་ལ་སྒོ་
གསུམ་གུས་པའི་སྒོ་ནས་ཞེས་པའོ། །གཉིས་པ་གཡོན་གྱི་ཕྱག་སྟབས་མཛད་ཚུལ་
ལ་བསྟོད་པ་ནི། རྩ་བ་ལས།
ཕྱག་གཡོན་ཨུཏྤལ་བསྣམས་པའི་སྐྱབས་སྦྱིན་གྱིས། །
སེངྒེ་གླང་ཆེན་མི་དང་དུག་སྦྲུལ་སོགས། །
འཇིགས་པ་ཀུན་སྐྱོབ་དུས་གསུམ་སངས་རྒྱུས་ཀྱི། །
ཡུམ་གྱུར་དགེ་མ་ཁྱོད་ལ་ཕྱག་འཚལ་ལོ། །



༢༣༧
ཞེས་གསུངས། དོན་ནི། ཕྱག་འཚལ་ལོ། །གང་ལ་ན། ཕྱག་གཡོན་པའི་མཐེབ་
སྲིན་གྱིས་ཨུཏྤལའི་ཡུ་བ་བཟུང་ཤིང་བསྣམས་པའི་མཛུབ་མོ་གུང་མོ་མཐེའུ་ཆུང་གསུམ་
སྒྲེང་བ་དཀོན་མཆོག་གསུམ་འདུས་པའི་བདག་ཉིད་དུ་མཚོན་པ་གཡོན་གྱི་ནུ་མའི་
ཐད་དུ་ཕྱག་མཐིལ་ཐུར་ལ་བསྟན་པའི་སྐྱབས་སྦྱིན་གྱི་ཕྱག་རྒྱས་འཁོར་བའི་སེམས་
ཅན་རྣམས་སེངྒེ། གླང་ཆེན། མེ་དང་། དུག་སྦྲུལ་ཏེ་དངོས་སུ་བསྟན་པ་བཞི་དང་
སོགས་ཁོངས་ནས་ཐོན་པ་རྐུན་པོ་ལྕགས་སྒྲོག་ཆུ་བོ་ཤ་ཟ་སྟེ། ཕྱིའི་འཇིགས་པ་བརྒྱད་
དང་༑ ༑ང་རྒྱལ་གཏི་མུག་ཞེ་སྡང་ཕྲག་དོག་ལྟ་ངན་སེར་སྣ་འདོད་ཆགས་ཐེ་ཚོམ་
སྟེ་ནང་གི་འཇིགས་པ་ཆེན་པོ་བརྒྱད་དེ་བཅུ་དྲུག་གིས་མཚོན། འཇིགས་པ་ཀུན་ལས་
སྐྱོབ་པར་མཛད་ཅིང་། དུས་གསུམ་གྱི་སངས་རྒྱས་ཐམས་ཅད་སྐྱེད་པའི་ཡུམ་དུ་
གྱུར་པ། རང་ཉིད་དགེ་བའི་ཆོས་ཐམས་ཅད་ཀྱི་མཐར་ཕྱིན་ཅིང་། སེམས་ཅན་
མཐའ་ཡས་པ་དགེ་བ་བཅུའི་ལམ་ལ་འགོད་པར་མཛད་པའི་དགེ་བ་ཅན་མ་ཁྱོད་ལ་
ཞེས་པའོ། །སྔོན་ཡང་སེམས་ཅན་འཇིགས་པ་དེ་དག་ལས་བསྐྱབས་ཚུལ་གྱི་དཔེ་
རིམ་བཞིན་བཤད་ན། ཕྱི་སེངྒེའི་འཇིགས་པ་ལས་སྐྱོབ་པ་ནི། སྔོན་ཤིང་འཐུ་མཁན་
ཞིག་ནགས་སུ་སོང་བ་སེངྒེ་མོ་བཀྲེས་པ་དང་འཕྲད་ནས་ཁར་ཐོགས་ཏེ་ཟ་བར་བརྩམས་
པ་ན། སྒྲོལ་མ་ལ་གསོལ་བ་བཏབ་པས། བུད་མེད་ཤིང་ལོའི་གོས་ཅན་ཞིག་བྱུང་
བས་སེངྒེའི་ཁ་ནས་བླངས་ཏེ་ཚོང་དུས་སུ་བཞག་པ་ལྟ་བུའོ། །ཕྱི་གླང་པོའི་འཇིགས་
པ་ལས་སྐྱོབ་པ་ནི། སྔོན་ཡང་བུ་མོ་ཞིག་མེ་ཏོག་འཐུ་རུ་སོང་བ། གླང་ཆེན་གཏུམ་
པོའི་སྣས་བཅིངས་ཏེ་མཆེ་བ་བསྣུན་པར་བརྩམས་པ་ན། སྒྲོལ་མ་ལ་གསོལ་བ་བཏབ་
པས། རྡོ་བའི་སྟེགས་དང་། ཚོང་འདུས་དང་། འདུན་ཁང་དང་། ལྷ་ཁང་དང་།
རྒྱལ་པོའི་ཁང་རྣམས་སུ་རིམ་པ་ལྟར་བཞག་སྟེ་སྣ་ཤལ་གྱིས་ཕྱག་བྱས་པས་བསོད་
ནམས་ཅན་དུ་རིག་ནས་རྒྱལ་པོའི་བཙུན་མོར་གྱུར་པ་ལྟ་བུའོ། །ཕྱི་མིའི་འཇིགས་



༣༣༨
པ་ལས་སྐྱོབ་པ་ན། །སྔོན་ཡང་ཁྱིམ་ཁང་ཞིག་ལ་མཚན་མོ་ཤ་འཁོན་ཅན་གྱི་དགྲ་བོས་
མེ་སྦར་བ་ནི། འབྲོས་པར་རྩམས་ཀྱང་མཐར་བའི་ཆེད། སྒྲོལ་མ་ལ་གསོལ་བ་བཏབ་
པས༑ ༑ཁྱིམ་གྱི་སྟེང་དུ་སྤྲིན་སྔོ་ཞིང་མཛེས་པ་ཞིག་བྱུང་བ་ལས་ཆར་རྒྱུན་གཉའ་
ཤིང་ཙམ་བབས་པས་མེ་ཞི་བ་ལྟ་བུའོ། །ཕྱི་དུག་སྦྲུལ་གྱི་འཇིགས་པ་ལས་སྐྱོབ་པ་
ནི༑ ༑སྔོན་ཡང་སྨད་ཚོང་མ་ཞིག་མུ་ཏིག་གི་དོ་ཤལ་ལྔ་བརྒྱུ་སྟེར་བའི་ཚོང་དཔོན་
ཞིག་གི་ཁྱིམ་དུ་ཆས་པའི་ལམ་དུ་ཤིང་ལ་གནས་པའི་དུག་སྦྲུལ་ལུས་ལ་འཁྲིལ་བའི་
ཚེ༑ ༑སྒྲོལ་མ་ལ་གསོལ་བ་བཏབ་པས། སྦྲུལ་དེ་མེ་ཏོག་གི་འཕྲེང་བར་གྱུར་ནས་
ཞག་བདུན་ལུས་ཀྱི་རྒྱན་དུ་གྱུར་པ་ལྟ་བུའོ། །ཕྱི་རྐུན་པོའི་འཇིགས་པ་ལས་སྐྱོབ་པ་
ནི༑ ༑སྔོན་ཡང་ཡུལ་བྷ་རུ་ཀཙྪའི་ཚོང་དཔོན་ལོངས་སྤྱོད་དང་ལྡན་པ་ཞིག །རྔ་མོང་
སྟོང་དང་། ཁྱུ་མཆོག་ལྔ་བརྒྱ་ལ་ཚོང་ཟོང་བཀལ་ཏེ། མ་རུའི་ཡུལ་དུ་ཆས་པའི་
ལམ་གྱི་འབྲོག་དགོན་པར་མི་ཤ་ཟ་བའི་ཆོམ་རྐུན་སྟོང་ཙམ་གྱིས་འཇོམས་པ་ན། སྒྲོལ་
མ་ལ་གསོལ་བ་བཏབ་པས། གློ་བུར་དུ་དཔའ་བོ་གོ་མཚོན་ཐོགས་པ་དཔག་ཏུ་མེད་
པ་བྱུང་སྟེ། ཆོམ་རྐུན་རྣམས་རྒྱང་རིང་པོར་བསྐྲད་ནས་བདེ་བར་ཕྱིན་པ་ལྟ་བུའོ། །ཕྱི་
ལྕགས་སྒྲོག་གི་འཇིགས་པ་ལས་སྐྱོབ་པ་ནི། སྔོན་ཡང་རྐུན་པོའི་དཔོན་ཞིག་གིས་རྒྱལ་
པོའི་མཛོད་ཕུག་སྟེ་ཞུགས་པས་ཆང་གི་བུམ་པ་དང་འཕྲད་པ་འཐུངས་པས། བཟི་
ནས་གཉིད་སོང་བ་བདག་པོས་རིག་སྟེ། བཙོན་རར་ལྕགས་སྒྲོག་གིས་བཅིངས་ཤིང་
སྡུག་པས་བཏང་བ་ན། སྒྲོལ་མ་ལ་གསོལ་བ་བཏབ་པས། འདབ་ཆགས་ཁ་དོག་
ལྔ་ལྡན་ཞིག་བྱུང་ནས་ལྕགས་སྒྲོག་བཀྲོལ་ཏེ་ཅི་བདེར་བཏང་ཞིང་སླར་འཁོར་དང་
བཅས་པ་ཆོམ་རྐུན་སོགས་སྡིག་སྤོང་དགེ་སྒྲུབ་ལ་སྦྱར་བ་ལྟ་བུའོ། །ཕྱི་ཆུ་བོའི་འཇིགས་
པ་ལས་སྐྱོབ་པ་ནི། སྔོན་ཡང་ཚོང་པ་ལྔ་སྟོང་ཙམ་གྱིས་གྲུ་བོ་ཆེ་གསུམ་དང་བཅས་
རིན་པོ་ཆེའི་གླིང་དུ་ཕྱིན་ནས་གྲུ་གཞན་པ་གཉིས་རིན་པོ་ཆེ་དང་ཙནྡན་ས་མཆོག་གིས་



༣༢༩
བཀང་སྟེ་སླར་ལྡོག་པས། རྒྱ་མཚོའི་ནོར་བདག་ཁྲོས་ནས་མི་མཐུན་པའི་རླུང་གིས་
ཉམ་ང་བའི་ཕྱོགས་སུ་འཁྱེར་ཏེ། རྦ་ཀློང་དྲག་ཏུ་འཁྲུགས་པས་གྲུ་ཐག་ཆད་ནས་
རིན་པོ་ཆེ་དང་། ཙནྡ་གྱི་གྲུ་སྟོར། གྲུ་བོ་ཆེ་ཡང་ཆུར་ནུབ་ལ་ཁད་པ་ན། ཚོང་པ་
རྣམས་ཀྱི་འཇིགས་རྟེན་པའི་ལྷ་ལ་གསོལ་བ་ཡུན་རིང་དུ་བཏབ་ཀྱང་མ་ཕན་པ་ན། དགེ་
བསྙེན་ཞིག་གིས་སྒྲོལ་མ་ལ་གསོལ་བ་བཏབ་པས། དེ་མ་ཐག་ཏུ་མཐུན་པའི་རླུང་
བྱུང་སྟེ་གྲུ་གསུམ་ག་ཞག་གཅིག་རང་ལ་འཛམ་གླིང་དུ་སླེབས་པ་ལྟ་བུའོ། །ཕྱི་ཤ་
ཟའི་འཇིགས་པ་ལས་སྐྱོབ་པ་ནི། སྔོན་ཡང་རྒྱ་གར་ཤར་ཕྱོགས་ཀྱི་གཙུག་ལག་ཁང་
ཞིག་ཏུ་ཉན་ཐོས་སེནཱདྷ་པའི་དགེ་འདུན་མང་དུ་གནས་པ་ལས། ལན་ཅིག་ནུབ་རེ་
བཞིན་ཕྱི་རོལ་དུ་སོང་བའི་དགེ་སློང་རེ་རེ་ཤི་ནས་ཚོགས་པ་འབྲི་ཞིང་། ནུབ་གཞན་
པོར་དགེ་ཚུལ་ཞིག་གིས་ཕྱི་རོལ་དུ་ཕྱིན་པས། ཤ་ཟ་མདོག་ནག་ཅིང་། མཆེ་བ་
གཙིགས་པ་ཞིག་གིས་མགོ་བོ་ནས་བཟུང་བ་ན། སྒྲོལ་མ་ལ་གསོལ་བ་བཏབ་པས།
ལྷ་མོ་ནག་མོ་རལ་གྲི་ཐོགས་པ་ཞིག་གིས་ཤ་ཟ་ལ་བསྡིགས་པས། ཤ་ཟ་དེས་ས་འོག་
ནས་ལྕགས་ཀྱི་བུམ་པ་མུ་ཏིག་གིས་གང་བ་ཕྱུངས་ནས་དགེ་ཚུལ་ལ་ཕུལ་ཏེ། བཟོད་
པར་གསོལ་བ་ལྟ་བུའོ། །དེའི་ཕྱིར་རྗེ་བཙུན་མ་འདིའི་སྐུའི་རྣམ་པ་ཡིད་ལ་དྲན་ནས་
གསོལ་བ་ཚུལ་བཞིན་དུ་བཏབ་ན་གོང་དུ་བཤད་པའི་ཕྱི་ནང་གི་འཇིགས་པ་བཅུ་དྲུག་
དང་གཞན་ཡང་དུས་མ་ཡིན་པའི་འཆི་བ་ལ་སོགས་པའི་འཇིགས་པ་ཐམས་ཅད་ལས་
སྐྱོབ་པ་ཡིན་ཏེ། རྒྱུད་ལས། དྲན་པས་མི་འཇིགས་ཐམས་ཅད་རབ་སྟེར། །ཞེས་
དང་༑ ༑འཇིགས་པ་ཀུན་ལས་སྒྲོལ་བར་བྱེད། །དུས་མིན་འཆི་ལས་སྒྲོལ་བར་བྱེད།
ཅེས་གསུངས་པའི་ཕྱིར་རོ། །གསུམ་པ། ཕྱག་ཞབས་ཀྱི་མཐིལ་ལ་སྤྱན་མངའ་ཚུལ་
གྱི་སྒོ་ནས་བསྟོད་པ་ནི། རྩ་བ་ལས།
ཕྱག་ཞབས་མཐིལ་ལ་མངའ་བའི་སྟོང་ཉིད་སོགས། །



༣༣༠
རྣམ་ཐར་སྒོ་བཞིའི་སྤྱན་གྱིས་འགྲོ་བ་ཀུན། །
བདེ་ཆེན་ཐར་པའི་གླིང་དུ་འཁྲིད་མཛད་མ། །
ཀུན་གྱི་སྐྱབས་གནས་ཁྱོད་ལ་ཕྱག་འཚལ་ལོ། །
ཞེས་གསུངས། དོན་ནི། ཕྱག་འཚལ་ལོ། །གང་ལ་ན། གཡས་གཡོན་གྱི་ཕྱག་
གཉིས་དང་ཞབས་གཉིས་ཀྱི་མཐིལ་བཞི་ལ་མངའ་བའི་ཡེ་ཤེས་ཀྱི་སྤྱན་བཞིས་དངོས་
སུ་བསྟན་པ་རྣམ་པར་ཐར་པའི་སྒོ་སྟོང་པ་ཉིད་དང་། སོགས་ཁོངས་ནས་ཐོན་པ་རྣམ་
པར་ཐར་པའི་སྒོ་མཚན་མ་མེད་པ་དང་། རྣམ་པར་ཐར་པའི་སྒོ་སྨོན་པ་མེད་པ་དང་།
རྣམ་པར་ཐར་པའི་སྒོ་མངོན་པར་འདུ་བྱེད་པ་མེད་པ་སྟེ་རྣམ་པར་ཐར་པའི་སྒོ་བཞི་
མཚོན་ལ། དེ་ལྟར་ན་རྣམ་ཐར་སྒོ་བཞི་ཞེས་པས་གནས་ལུགས་ཟབ་མོ་སྟོང་པ་ཉིད་
རྟོགས་པའི་ཤེས་རབ་དངོས་སུ་བསྟན་ཅིང་། བདེ་ཆེན་ཞེས་པས་ཐབས་བདེ་བ་ཆེན་
པོའི་ཡེ་ཤེས་དངོས་སུ་བསྟན་པ་ཡིན་པས་ཐབ་
པས་ཐབས་ཤེས་ཟུང་དུ་འབྲེལ་བའི་ལམ་བཟང་
ཉམས་སུ་ལེན་ཚུལ་གྱིས་ནམ་མཁའ་མ་ཟད་བར་དུ་འགྲོ་བ་སེམས་ཅན་ཀུན་ཐར་
པའི་གླིང་ངམ་སྐུ་གསུམ་ནོར་བུའི་གླིང་དུ་འཁྲིད་པ་ལ་སོགས་པ་གང་ལ་གང་འདུལ་
གྱིས་འགྲོ་བའི་དོན་མཛད་པ་ལ་ནམ་ཡང་བསྙེལ་བ་མི་མངའ་བའི་བདག་ཉིད་ཆེན་
མོ་ལྷ་མི་ཀུན་གྱི་སྐྱབས་གནས་ཁྱོད་ལ་ཞེས་པའོ། །གཉིས་པ་ཞལ་མདངས་གསལ་
ཞིང་འོད་ཟེར་འཕྲོ་ཚུལ་གྱི་སྒོ་ནས་བསྟོད་པ་ནི། རྩ་བ་ལས།
ཡིད་འོང་སྟོན་ཀའི་ཟླ་བ་འབུམ་ཕྲག་གི །
རབ་ཏུ་མཛེས་པ་གཅིག་ཏུ་བསྡུས་པའི་ཞལ། །
འགྲོ་ལ་དགྱེས་པའི་འཛུམ་དཀར་འཕྲོ་བ་ཅན། །
ཐུགས་རྗེའི་སྤྱན་ཡངས་མ་ལ་ཕྱག་འཚལ་ལོ། །
ཞེས་གསུངས། དོན་ནི་ཕྱག་འཚལ་ལོ། །གང་ལ་ན། མཐོང་ན་མི་མཐུན་པ་མེད་



り
ཅིང་༑ ༑ཤིན་ཏུ་ཡིད་དུ་འོང་བ་རྡུལ་སྤྲིན་ཁུག་ན་སོགས་དང་བྲལ་བའི་སྟོན་ཀའི་
དུས་ཀྱི་ཟླ་བ་འབུམ་ཕྲག་གི་རབ་ཏུ་མཛེས་པ་གཅིག་ཏུ་བསྡུས་པ་སྟེ་དེ་ལྟ་བུའི་ཟླ་བ་
འབུམ་ཕྲག་ཕྱོགས་གཅིག་ཏུ་སྤུངས་པ་ལྟ་བུར་མཆོག་ཏུ་དཀར་ཞིང་མཛེས་པའི་ཞལ་
གྱི་དཀྱིལ་འཁོར་འགྲོ་ལ་དགྱེས་པའི་འཛུམ་བག་དང་ལྡན་པ་ལས་དྲི་ཞིམ་འོད་ཟེར་
དཀར་པོ་ཕྱོགས་བརྒྱར་འཕྲོ་བ་ཅན། དུས་གསུམ་རྒྱལ་བ་ཀུན་གྱི་མཁྱེན་རབ་ལྷ་
མོའི་གཟུགས་སུ་ཤར་བའི་རྒྱུ་མཚན་གྱིས་ཤེས་བྱའི་གནས་ཚུལ་ཐམས་ཅད་མངོན་
སུམ་གྱིས་གཟིགས་པའི་སྤྱན་ཡངས་མའམ། ཐུགས་རྗེའི་སྤྱན་གྱིས་གདུལ་བྱ་རྣམས་
མི་འདོར་བར་རྟག་ཏུ་གདུལ་བྱའི་དོན་ལ་གཟིགས་པའི་སྤྱན་ཡངས་མ་ལ་ཞེས་པའོ།
གསུམ་པ་རྒྱན་གོས་ཀྱིས་བརྒྱན་ཚུལ་གྱི་སྒོ་ནས་བསྟོད་པ་ལ་བཞི། རིགས་བདག་
གིས་དབུ་རྒྱན་ཚུལ་གྱི་སྒོ་ནས་བསྟོད་པ། རིན་པོ་ཆེས་དབུ་རྒྱན་ཚུལ་གྱི་སྒོ་ནས་བསྟོད་
པ༑ ༑སྐུའི་ཆ་ཤས་གཞན་ཡང་རིན་པོ་ཆེའི་རྒྱན་གྱིས་བརྒྱན་ཚུལ་གྱི་སྒོ་ནས་བསྟོད་
པ༑ ༑ལྷ་རྫས་ཀྱི་དར་གྱི་ན་བཟས་ཀླུབས་ཚུལ་གྱི་སྒོ་ནས་བསྟོད་པའོ། །དང་པོ་ནི།
རྩ་བ་ལས།
དྲན་པས་ཚེ་དང་ཡེ་ཤེས་ཀུན་སྩོལ་བའི། །
ཚེ་དཔག་མེད་མགོན་མཉམ་གཞག་ཕྱག་རྒྱ་ཅན། །
འཆི་མེད་བདུད་རྩིས་གང་བའི་བུམ་པ་ནི། །
ལེགས་པར་བསྣམས་པས་སྤྱི་བོར་བརྒྱན་ལ་འདུད། །
ཅེས་གསུངས། དོན་ནི། འདུད་ཅེས་པ་བཤད་པའི་གཞིར་དྲངས། གང་ལ་ན།
འགྲོ་བ་སུས་དྲན་ཀྱང་དྲན་པ་ཙམ་གྱིས་འཆི་བ་མེད་པའི་ཚེ་དང་ཡེ་ཤེས་ཀུན་སྩོལ་
བར་མཛད་པའི་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་བྱུ་རུའི་ལྷུན་པོ་
ལ་ཉི་འོད་བྱེ་བས་འཁྱུད་པ་ལྟ་བུ་ཞལ་གཅིག་ཕྱག་གཉིས་མཉམ་གཞག་གི་ཕྱག་རྒྱུ་



༣༣ ༢
ཅན༑ ༑དེའི་སྟེང་ན་འཆི་མེད་ཚེའི་བདུད་རྩིས་གང་བའི་བུམ་པ་ནི་དཔག་བསམ་
ཤིང་གི་ཁ་རྒྱན་ཅན་ལེགས་པར་བསྣམས་པས་སྤྱི་བོར་བརྒྱན་པ་རྗེ་བཙུན་མ་སྒྲོལ་མའི་
ཞབས་ལ་ཞེས་པའོ། །དོན་རྗེ་བཙུན་མ་སྒྲོལ་མས་རྒྱལ་བ་ཚེ་དཔག་མེད་ཡོངས་འཛིན་
དུ་བསྟེན་ཏེ་བསྐལ་པ་གྲངས་མེད་མང་པོར་ཚོགས་བསགས། སངས་རྒྱས་པའི་ཚེ་
ན་ཡང་པདྨའི་རིགས་སུ་སངས་རྒྱས་པ་ཡིན་པས་རིགས་ཀྱི་བདག་པོའི་སྐུ་སྤྱི་བོར་
བཞུགས་པ་ཡིན་ནོ། །དེ་ལྟར་བཞུགས་པའི་རྒྱུ་མཚན་ཡང་། དང་པོར་ཐེག་པ་ཆེན་
པོའི་དགེ་བའི་བཤེས་གཉེན་ལ་བརྟེན་ནས་སེམས་བསྐྱེད། བར་དུ་ཚོགས་གསོག་
པའི་སྐབས་སུ་ཡང་ཐེག་པ་ཆེན་པོའི་དགེ་བའི་བཤེས་གཉེན་གྱི་མགོན་དང་ནམ་ཡང་
མ་བྲལ་བར་བསྟེན་ནས་ཚོགས་བསགས། མཐར་སངས་རྒྱས་པའི་ཚེ་ན་ཡང་བླ་
མ་རིགས་ཀྱི་ཅོད་པན་དུ་བཞུགས་པ་འདི་ལྟར་ཡིན་པས་ཐེག་པ་ཆེན་པོའི་ལམ་ལ་
བསླབ་པར་འདོད་པའི་གདུལ་བྱ་རྣམས་ཀྱིས་ཀྱང་དགེ་བའི་བཤེས་གཉེན་བསྟེན་ཚུལ་
འདི་བཞིན་དུ་བྱས་ནས་ས་ལམ་བགྲོད་དགོས་སོ་ཞེས་ཐབས་མཁས་ཀྱི་སྒོ་ནས་འདོམས་
པའོ༑ ༑གཉིས་པ་རིན་པོ་ཆེས་དབུ་རྒྱན་ཚུལ་གྱི་སྒོ་ནས་བསྟོད་པ་ནི། རྩ་བ་ལས།
མཐོན་མཐིང་དབུ་སྐྲ་ཕྱེད་བཅིངས་ཐོར་ཅོག་གི །
ལྷག་མ་བསིལ་བུར་བབ་པས་སྐུ་སྟོད་ཁེབས། །
སྤྱི་གཙུག་ཉི་ཟླའི་མདངས་འཕྲོག་གཙུག་རྒྱན་གྱིས། །
ཀུན་ནས་མཛེས་པར་བྱས་ལ་ཕྱག་འཚལ་ལོ། །
ཞེས་གསུངས། དོན་ནི་ཕྱག་འཚལ་ལོ། །གང་ལ་ན། མཐོན་མཐིང་ལྟར་ནག་ལ་
འཇམ་ཞིང་མཐུག་པའི་དབུ་སྐྲ་ཕྱེད་བཅིངས་སུ་བྱས་པའི་ཐོར་ཅོག་གི་ལྷག་མ་མ་
འཛིངས་པ་གསིལ་བུར་གྱུར་པ་བབས་པས་སྐུ་སྟོད་ཁེབས་པས་བདག་འཛིན་གྱི་མདུད་
པ་གྲོལ་བ་མཚོན་ཞིང་། སྤྱི་གཙུག་ཏུ་ཉི་མ་དང་ཟླ་བའི་མདངས་འཕྲོག་པ་སྟེ་ཉི་ཟླའི་



༣༣༣
འོད་ཀྱང་ཟིལ་གྱིས་གནོན་པའི་གཟི་འོད་འབར་བའི་རིན་པོ་ཆེའི་གཙུག་རྒྱུན་གྱིས་
ཀུན་ནས་རབ་ཏུ་མཛེས་པར་བྱས་པའི་རྗེ་བཙུན་སྒྲོལ་མའི་སྐུ་ལ་ཞེས་པའོ། །གསུམ་
པ་སྐུའི་ཆ་ཤས་གཞན་ཡང་རིན་པོ་ཆེའི་རྒྱན་གྱིས་བརྒྱན་ཚུལ་གྱི་སྒོ་ནས་བསྟོད་པ་
ནི༑ ༑རྩ་བ་ལས།
གཞན་ཡང་ལྷ་དང་མི་ལས་ཕུལ་བྱུང་རྒྱན། །
དབུ་རྒྱན་སྙན་རྒྱན་མགུལ་རྒྱན་དོ་ཤལ་དང་། །
དཔུང་རྒྱུན་ཕྱག་ཞབས་གདུ་བུ་སྐ་རགས་སོགས། །
བཀོད་ལེགས་རིན་ཆེན་འབར་བས་བརྒྱན་ལ་འདུད། །
ཅེས་གསུངས། དོན་ནི། འདུད་དོ། །གང་ལ་ན། དབུ་གཙུག་གི་རིན་པོ་ཆེའི་རྒྱུན་
དེ་ལས་གཞན་ཡང་ལྷ་དང་མི་ཕལ་པའི་རྒྱན་ལས་ཕུལ་དུ་བྱུང་བའམ་ཁྱད་པར་དུ་
འཕགས་པའི་རྒྱན་ལ་ནང་གསེས་ཀྱི་དབྱེ་ན་མང་དུ་ཡོད་པ་ལས། དབུ་རྒྱན་སྙན་
རྒྱན་གཉིས་གོ་སླ་ཞིང་། མགྲིན་པ་འཁོར་ཙམ་གྱི་མགུལ་རྒྱན། ནུ་མ་ནོན་ཙམ་གྱི་
སེ་མོ་དོ་དང་། ལྟེ་བ་ནོན་ཙམ་གྱི་དོ་ཤལ་དང་། སྐུ་དཔུང་གཡས་གཡོན་གཉིས་
ལ་དཔུང་རྒྱན། ཕྱག་ཞབས་གཡས་གཡོན་གཉིས་ལ་གདུ་བུ། སྐུ་རྐེད་ལ་སྐ་རགས་
རྒྱུན་ཅན་ནམ་འོག་པག་སིལ་སིལ་གྱི་སྒྲ་སྒྲོག་པ་སྟེ་རིན་པོ་ཆེའི་རྒྱུན་བརྒྱད་ཀྱིས་བརྒྱུན་
པ་ལ་སོགས་པ་མདོར་ན་བཀོད་པ་ཤིན་ཏུ་ལེགས་པའི་རིན་པོ་ཆེ་འོད་ཟེར་བྱེ་བ་བརྒྱ་
ཕྲག་འབར་བ་སྣ་ཚོགས་པས་བརྒྱན་པས་རྗེ་བཙུན་སྒྲོལ་མ་ལ་སྒོ་གསུམ་གུས་པའི་
སྒོ་ནས་ཞེས་པའོ། །བཞི་པ་ལྷ་རྫས་ཀྱི་དར་གྱི་ན་ཟས་ཀླུབས་ཚུལ་གྱི་སྒོ་ནས་བསྟོད་
པ་ནི། རྩ་བ་ལས།
ཤེལ་གྱི་རི་བོ་སྣ་ཚོགས་དབང་པོའི་གཞུས། །
ཀུན་ནས་འཁྱུད་པ་ཇི་བཞིན་ཁྱོད་ཀྱི་སྐུ། །



༣༣ ༤
རྣམ་བཀྲ་ལྷ་རྫས་གོས་ཀྱི་ག་ཤལ་དང་། །
སྣ་ཚོགས་དར་གྱི་ཤམ་ཐབས་འཛིན་ལ་འདུད། །
ཅེས་གསུངས། དོན་ནི་གུས་པས་འདུད་དོ། །གང་ལ་ན། ཁ་དོག་ཤིན་ཏུ་དཀར་
བའི་ཤེལ་གྱི་རི་བོ་སྣ་ཚོགས་དབང་པོའི་གཞུ་སྟེ་འཇའ་ཚོན་ཁ་དོག་སྣ་ཚོགས་པས་
ཀུན་ནས་འཁྱུད་པ་སྟེ་འཇའ་ཚོན་ཁ་དོག་སྣ་ལྔ་པ་གོས་སུ་གྱོན་པ་ཇི་ལྟ་བ་བཞིན་དུ་
རྒྱལ་ཡུམ་ཁྱོད་ཀྱི་སྐུའི་སྟོད་ལ་བརྐྱངས་ན་སྟོང་གསུམ་གྱི་སྟོང་ཆེན་པོའི་འཇིག་རྟེན་
ཁེབས་ཤིང་བཏེག་ན་ཤིན་ཏུ་ཡང་བ་སོར་མོའི་རྩེ་མོས་ཐེག་པ་ཁ་དོག་རྣམ་པར་བཀྲ་
བའི་ལྷ་རྫས་ཀྱི་གོས་ཀྱི་ག་ཤལ་དང་། དེ་བཞིན་དུ་ལྗོན་ཤིང་གི་ལྕུག་ཕྲན་ལྟར་ཕྲ་
ཞིང་ལྡེམ་ལ་ཤིན་ཏུ་མཛེས་པའི་སྐུ་རྐེད་མན་ཆད་ལའང་ཁ་དོག་སྣ་ཚོགས་པའི་དར་
གྱི་ཤམ་ཐབས་ཏེ་སྨད་གཡོགས་འཛིན་པའམ་གསོལ་བའི་རྗེ་བཙུན་མ་ལ་ཞེས་པའོ།
དེ་ལྟར་སྨད་གཡོགས་གསོལ་བ་ནི། བག་མེད་པའི་སྤྱོད་པ་ས་བོན་དང་བཅས་པ་
རྩ་བ་ནས་སྤངས་པས་ངོ་ཚ་ཁྲེལ་ཡོད་ལས་
ང་ལས་ནམ་ཡང་ཉམས་པ་མེད་པ་མཚོན་པའོ།
བཞི་པ་ཆེན་པོ་རྣམས་ཀྱིས་མཆོད་ཚུལ་གྱི་སྒོ་ནས་བསྟོད་པ་ནི། རྩ་བ་ལས།
དབང་པོའི་དབང་ཕྱུག་སྐབས་གསུམ་དབང་པོ་དང༌། །
ལྷ་ཆེན་ལྷ་ལས་རྒན་དང་སྔོན་གྱི་ལྷ། །
མི་དང་མི་མིན་མི་འམ་ཅི་ལ་སོགས། །
ཀུན་གྱིས་ཞབས་པད་མཆོད་ལ་ཕྱག་འཚལ་ལོ། །
ཞེས་གསུངས། དོན་ནི། ཕྱག་འཚལ་ལོ། །གང་ལ་ན། འདིའི་དབང་པོའི་དབང་
ཕྱུག་ཅེས་པ་ནི་ཁྱབ་འཇུག་གི་མིང་སྟེ། མིག་སོགས་དབང་པོ་ལྔའི་བདག་པོར་གྲགས་
པའི་རྒྱུ་མཚན་གྱིས་སོ། །སྐབས་གསུམ་པ་ཞེས་པ་ལྷ་སྤྱིའི་མིང་སྟེ། ལྷ་རྣམས་ལ་
སྐྱེ་བ་དང་གནས་པ་དང་འཇིག་པའི་སྐབས་གསུམ་ཡོད་ཅིང་། རྒྱས་པའི་སྐྱབས་མེད་



༢༣༥
པའི་རྒྱུ་མཚན་གྱིས་སོ། །དེས་ན་སྐབས་གསུམ་དབང་པོ་ནི་ལྷ་རྣམས་ཀྱི་དབང་པོ་
བརྒྱ་བྱིན་དང་། ལྷ་ཆེན་ནི་དབང་ཕྱུག་ཆེན་པོ་སྟེ་འདིའི་གོང་ན་རྒྱལ་པོ་གཞན་མེད་
པའི་རྒྱུ་མཚན་གྱིས་སོ། །ལྷ་ལས་རྒན་ནི་སྟོང་གསུམ་མི་མཇེད་ཀྱི་བདག་པོ་ཚངས་
པ་དང་། སྔོན་གྱི་ལྷ་ནི་ལྷ་མ་ཡིན་ཏེ་སྔོན་ལྷའི་གནས་ལྷ་མ་ཡིན་གྱི་ཡིན་པ་ལྷས་ཕྲོགས་
ནས་ལྷ་མིན་རྣམས་རི་རབ་ཀྱི་རྨད་ན་མར་བསྐྲད་དོ་ཞེས་གྲགས་པའི་རྒྱུ་མཚན་གྱིས་
སོ༑ ༑མིའི་གཙོ་བོ་དང་། མི་མིན་གནོད་སྦྱིན་དང་དྲི་ཟ་ལྷའི་རོལ་མོ་མཁན་དང་།
གཟུགས་མཛེས་ཤིང་མི་ཡུལ་ན་གནས་པ་ལྗོན་པ་རྟ་མགོ་ཅན་ལ་སོགས་པའི་མིའམ་
ཅི་དང་། སོགས་ཁོང་ནས་ཐོན་པ་ཀླུའི་རྒྱལ་པོ་དགའ་བོ་དང་། ཉེར་དགའ་སོགས་
མདོར་ན་འཇིག་རྟེན་ན་གཙོ་ཆེ་བར་གྲགས་པ་ཀུན་གྱི་ལུས་ཀྱི་ཆ་མཐོ་ཤོས་སྤྱི་བོའི་
གཙུག་གིས་གང་གི་སྐུའི་ཆ་དམའ་ཤོས་ཀྱི་ཞབས་ཀྱི་པདྨ་ལ་གུས་པས་མཆོད་པའི་
ཡུལ་དམ་པ་རྗེ་བཙུན་སྒྲོལ་མ་ལ་ཞེས་པའོ། །གསུམ་པ་བསྟོད་པ་པོ་ལ་དངོས་གྲུབ་
སྩོལ་བའི་སྒོ་ནས་དོན་བསྡུ་བའི་ཚུལ་གྱིས་བསྟོད་པ་ནི། རྩ་བ་ལས།
གང་གིས་ཁྱོད་ཞབས་པད་མོ་གུས་མཆོད་ནས། །
ཏཱ་རེ་ལ་སོགས་རིག་སྔགས་ཟློས་ཙམ་གྱིས། །
འཆི་མེད་ཚེ་དང་ཡེ་ཤེས་བསོད་ནམས་སོགས། །
ཅི་འདོད་དངོས་གྲུབ་སྩོལ་ལ་ཕྱག་འཚལ་ལོ། །
ཞེས་གསུངས། དོན་ནི། ཕྱག་འཚལ་ལོ། །ཞེས་པ་བཤད་པའི་གཞིར་དྲངས། གང་
ལ་ན། གདུལ་བྱ་གང་གིས་རྗེ་བཙུན་མ་ཁྱོད་ཀྱི་ཞབས་ཀྱི་པདྨོ་གཙུག་རྒྱན་དུ་བཀོད་
དེ་ཡིད་བཅོས་མ་མ་ཡིན་པའི་དད་གུས་ཤུགས་དྲག་པོས་ཀུན་ནས་བསླངས་ཏེ་ལུས་
ཀྱིས་ཕྱག་འཚལ་ཞིང་། མཆོད་པ་འབུལ་བ་དང༌། ངག་གི་དབྱངས་སྙན་པོའི་སྒོ་
ནས་གསོལ་བ་འདེབས་པ་དང་། ཨོཾ་ཏཱ་རེ་ཏུ་རྟ་རེ་ཏུ་རེ་སྭཱ་ཧཱ། ཞེས་པའི་ཡི་གེ་



༣ ༣ ༦
བཅུ་པ་ལ་སོགས་པའི་རིགས་སྔགས་ཟབ་མོ་ཟློས་པ་ཙམ་མམ། ཐ་ན་མཚན་ཐོས་
པ་ཙམ་གྱིས་ཀྱང་འཆི་མེད་ཚེ་སྟེ་ཚེ་རིང་བ་དང་། ནད་མེད་ཅིང་ལོངས་སྤྱོད་འཕེལ་
བ་དང་། ཟག་པ་མེད་པའི་ཡེ་ཤེས་དང་གནས་ལུས་ལོངས་སྤྱོད་འཁོར་ཕུན་སུམ་
ཚོགས་པའི་བསོད་ནམས་སོགས་མདོར་ན་གདུལ་བྱ་རང་རང་ལ་ཅི་དང་ཅི་འདོད་
པའི་དངོས་གྲུབ་ཡིད་བཞིན་དུ་སྩོལ་བར་མཛད་པའི་བདག་ཉིད་ཆེན་མོ་དེ་ལ་ཞེས་
པའོ༔ གཉིས་པ་ཡིད་ལ་འདོད་པའི་དངོས་གྲུབ་ཞུ་བ་ལ་གསུམ། མདོར་བསྟན་
དང་༑ ༑རྒྱས་པར་བཤད་པ། དོན་བསྡུ་བའོ། དང་པོ་ནི། རྩ་བ་ལས།
རྒྱལ་བ་ཀུན་གྱི་མཁྱེན་བརྩེ་འཕྲིན་ལས་རྣམས། །
རབ་མཛེས་ལྷ་མོའི་གཟུགས་སུ་ཤར་བ་ཁྱོད། །
སྐྱབས་སུ་བསྟེན་ནས་གུས་པས་གསོལ་འདེབས་ན། །
བར་ཆད་ཞི་ཞིང་དོན་ཀུན་གྲུབ་པར་མཛོད། །
ཅེས་གསུངས། དོན་ནི། རབ་འབྱམས་རྒྱལ་བ་ཀུན་གྱི་མཁྱེན་བརྩེ་ནུས་པ་འཕྲིན་
ལས་དང་བཅས་པ་ཐམས་ཅད་རབ་མཛེས་ལྷ་མོ་སྒྲོལ་མའི་གཟུགས་སུ་ཤར་བ་གང་
གི་ཐུགས་རྒྱུད་ལ་སྐྱོན་གང་གིས་ཀྱང་མ་གོས་པའི་མཚོན་བྱེད་དུ་སྐུ་མདོག་གངས་
རིའི་མདོག་ལྟར་དཀར་བ། །འགྲོ་བ་སུས་མཐོང་ཡང་སྐུ་ལ་ཡིད་དུ་མི་འོང་བའི་ཆ་
ཅུང་ཟད་ཀྱང་མི་སྲིད་པས་མཐོང་ན་མི་མཐུན་པ་མེད་པའི་བདག་ཉིད་ཆེན་མོ་ཁྱོད་
སྐྱབས་གནས་ཐམས་ཅད་འདུས་པའི་བདག་ཉིད་དུ་མོས་ཏེ། མགོན་དང་སྐྱབས་
སུ་བསྟེན་ནས་དད་ཅིང་གུས་པས་མཆོད་ཅིང་གསོལ་བ་འདེབས་པ་ལ་འབད་ན་གསོལ་
བ་འདེབས་པ་པོ་བདག་གི་ནད་དང་གདོན་ལ་སོགས་པའི་ཆོས་སྒྲུབ་པའི་འགལ་རྐྱེན་
བར་ཆད་ཐམས་ཅད་ཞི་ཞིང་། །མཐུན་རྐྱེན་ཚེ་བསོད་འཕེལ་བ་ལ་སོགས་པའི་གནས་
སྐབས་དང་མཐར་ཐུག་གི་འདོད་དོན་ཐམས་ཅད་གྲུབ་པར་མཛོད་ཅེས་པ་སྟེ་མཛད་



༣༣ ༧
དུ་གསོལ་ཞེས་པའོ། །གཉིས་པ་རྒྱས་པར་བཤད་པ་ལ་གཉིས། དངོས་གྲུབ་ཆུང་
ངུ་ཞུ་བ་དང་། འབྲིང་དང་མཆོག་གི་དངོས་གྲུབ་ཞུ་བའོ། །དང་པོ་ལ་ཞི་རྒྱས་དབང་
དྲག་བཞི་ལས། །དང་པོ་ཞི་བའི་དངོས་གྲུབ་ཞུ་བ་ནི། རྩ་བ་ལས།
བདག་གི་བྱང་ཆུབ་བསྒྲུབ་པའི་མི་མཐུན་ཕྱོགས། །
འཇིགས་ཆེན་བརྒྱད་དང་ནད་དང་གདོན་ལ་སོགས། །
ཕྱི་དང་ནང་གི་ཉེ་བར་འཚེ་བ་རྣམས། །
ཞི་བའི་འཕྲིན་ལས་
ས་མྱུར་དུ་གྲུབ་པར་མཛོད། །
ཅེས་གསུངས། དོན་ནི། རྒྱལ་བའི་ཡུམ་མཆོག་རྗེ་བཙུན་སྒྲོལ་དཀར་ཡིད་བཞིན་
འཁོར་ལོ་ལ་གསོལ་བ་བཏབ་པ་ལ་བརྟེན་ནས་བདག་དང་བདག་འདྲ་བའི་ཆོས་བྱེད་
ཀྱི་སྐྱེས་བུ་རྣམས་ཀྱི་བླ་མེད་བྱང་ཆུབ་བསྒྲུབ་པའི་མི་མཐུན་ཕྱོགས་གོང་དུ་བཤད་པའི་
ཕྱི་ནང་གི་འཇིགས་པ་ཆེན་པོ་བརྒྱུད་ཚན་གཉིས་དང་། རླུང་མཁྲིས་བད་ཀན་འདུས་
པའི་ནད་ལ་སོགས་པ་དང་། ཉིན་གཅིག་པ་ལ་སོགས་པའི་རིམས་དང་། གདོན་
རིགས་སུམ་བརྒྱ་དྲུག་ཅུ་། བགེགས་རིགས་སྟོང་ཕྲག་བརྒྱད་ཅུ་ལ་སོགས་པའི་གདོན་
བགེགས་ཀྱི་རིགས་རྣམས་དང༌། ཕྱིའི་ཉེ་བར་འཚེ་བ་དགྲ་ཇག་ཆོམ་རྐུན་གཅན་
གཟན་གྱི་འཇིགས་པ་སོགས་དང་། ནང་གི་ཉེ་བར་འཚེ་བ་ལུས་ཀྱི་སྡུག་བསྔལ་སོགས་
དང་༑ ༑དངོས་སུ་མ་གསལ་ཡང་ཤུགས་ལ་བསྟན་པ་གསང་བའི་བར་གཅོད་རང་
རྒྱུད་ཀྱི་དུག་གསུམ་ལ་སོགས་པའི་ཉོན་མོངས་པ་སྟེ། མདོར་ན་ཆགས་སྡང་ལ་སོགས་
ཉོན་མོངས་པ་བརྒྱད་ཁྲི་བཞི་སྟོང་དང་། དེ་དག་གིས་ཀུན་ནས་བསླངས་ཏེ་བྱས་པའི་
སྡིག་པ་མི་དགེ་བ་བཅུ་དང་། མཚམས་མེད་པ་ལྔ་དང་ཆོས་སྤོང་གི་ལས་སོགས་ལས་
ངན་པ་རྣམས་དང་། །དེ་དག་གི་འབྲས་བུ་ཚ་གྲང་གི་སྡུག་བསྔལ་ལ་སོགས་པའི་མི་
འདོད་པ་མཐའ་དག་ལྷག་མེད་དུ་ཞི་བའི་འཕྲིན་ལས་མྱུར་དུ་གྲུབ་པར་མཛོད་ཅེས་



༢༣༨
པའོ༑ ༑དེ་ལ་རྒྱལ་བའི་སྲས་པོ་ཐོགས་མེད་བཟང་པོ་དཔལ་གྱིས། ནད་གདོན་ཆོམ་
རྐུན་དགྲ་སོགས་དམ་ཆོས་ཀྱི། །བར་གཅོད་ཡིན་ཞེས་གྲགས་ཀྱང་རང་གི་བློ། །ལས་
སུ་རུང་ན་དེ་ཀུན་གྲོགས་སུ་འགྱུར། །བློ་ངན་འདི་ནི་དམ་ཆོས་གེགས་སུ་ངེས། །ཞེས་
གསུངས་པ་ལྟར་ཕྱི་ནང་གི་ཉེར་འཚེ་འམ་བར་གཅོད་གཉིས་ནི་རང་རང་གི་བློ་ལས་
སུ་རུང་ན་ཆོས་བསྒྲུབ་པའི་གྲོགས་སུ་འཁྱེར་ཤེས་ལ། གསང་བའི་བར་གཅོད་ཉོན་
མོངས་པ་རྣམས་བར་གཅོད་ཡིན་པར་མ་ཟད་ཆོས་བསྒྲུབ་པ་ལ་དེ་ལས་བར་གཅོད་
ཆེ་བ་ཡོང་ཐབས་མེད་པས་རང་རྒྱུད་ཀྱི་ཉོན་མོངས་ཞི་བའི་འཕྲིན་ལས་འཚོལ་བ་
གནད་ཀྱི་དོན་པོར་བཟུང་དགོས་སོ། །གཉིས་པར་རྒྱུས་པའི་དངོས་གྲུབ་ཞུ་བ་ནི།
རྩ་བ་ལས།
ཚེ་དང་བསོད་ནམས་དམིགས་མེད་སྙིང་རྗེ་དང་། །
ཐོས་བསམ་སྒོམ་པའི་ཤེས་རབ་དྲི་མེད་དང་། །
བསླབ་པ་གསུམ་སོགས་ལེགས་པའི་ཡོན་ཏན་རྣམས། །
རྒྱུས་པའི་འཕྲིན་ལས་མྱུར་དུ་གྲུབ་པར་མཛོད། །
ཅེས་གསུངས། དོན་ནི། དེ་ལྟར་རྗེ་བཙུན་མ་དེ་ལ་གསོལ་བ་བཏབ་པ་ལ་བརྟེན་
ནས་འགལ་རྐྱེན་མི་མཐུན་ཕྱོགས་ཞི་བ་ཙམ་དུ་མ་ཟད་མཐུན་རྐྱེན་འཆི་བ་མེད་པའི་
ཚེ་དང་། རྒུད་པ་འཇོམས་ཤིང་ཆོས་ལྡན་གྱི་བྱ་བ་ལྷུན་གྱིས་འགྲུབ་པའི་བསོད་ནམས་
དང་༑ ༑སྡེ་སྣོད་གསུམ་དང་རྒྱུད་སྡེ་བཞིའི་གཞུང་ཚིག་ལ་ཐོགས་རྡུགས་མེད་པའི་
ལུང་གི་ཡོན་ཏན་དང་། དེ་དག་གི་དོན་ལས་ཉོན་གྱི་གཞན་དབང་ཅན་དུ་གྱུར་པའི་
སེམས་ཅན་དུ་གྱུར་པའི་སེམས་ཅན་རྣམས་ལ་མཚན་མར་འཛིན་པའི་བློ་སྤངས་པའི་
དམིགས་པ་མེད་པའི་སྙིང་རྗེས་མཚོན་པའི་རྒྱུ་འབྲས་བདུན་དང་། ལུང་ལ་བརྟེན་
པ་ཐོས་བྱུང་གི་ཤེས་རབ། །རིགས་པ་ལ་བརྟེན་པ་བསམ་བྱུང་གི་ཤེས་རབ་ཀྱི་བསླབ་



༢༣༩
པ་སྟེ་ལྷག་པའི་བསླབ་པ་རིན་པོ་ཆེ་རྣམ་པ་གསུམ་དང་། སོགས་ཁོངས་ནས་ཐོན་
པ་ལམ་གྱི་གཙོ་བོ་རྣམ་པ་གསུམ་དང༌། ལྟ་སྒོམ་སྤྱོད་གསུམ་དང་། མཁས་བཙུན་
བཟང་གསུམ་དང་། འཕགས་པའི་ནོར་བདུན་ལ་སོགས་པ་མདོར་ན་ལེགས་པའི་
ཡོན་ཏན་ཐམས་ཅད་ཡར་ངོའི་ཟླ་བ་དང་། དབྱར་གྱི་ཆུ་གཏེར་བཞིན་དུ་གོང་ནས་
གོང་དུ་འཕེལ་ཞིང་རྒྱས་པའི་འཕྲིན་ལས་མྱུར་དུ་གྲུབ་པར་མཛོད་ཅིག་པའོ། །དེས་
ན་དམ་ཚིག་དང་སྡོམ་པ་ལ་གནས་ནས་རྗེ་བཙུན་མ་འདི་ཉིད་གསོལ་བ་བཏབ་ན་དངོས་
གྲུབ་ངེས་པར་སྩོལ་བ་ཡིན་ཏེ། །སྔོན་ཡང་སྒྲུབ་པ་པོ་ཞིག་གིས་ཤིང་སིམ་པ་ལའི་རྩ་
བ་ཞིག་ཏུ་སྒྲོལ་མའི་སྔགས་བཟླ་ཞིང་བསྡད་པས་ལན་ཅིག་ཐོ་རངས་ཀྱི་དུས་ན་རང་
གི་མདུན་དུ་སྔོན་མེད་པའི་ལམ་སྲང་ཞིག་མཐོང་སྟེ་དེར་ཕྱིན་པ་ལས་ནམ་ཞིག་ན།
ནགས་ཚལ་ཡིད་དུ་འོང་བའི་དབུས་སུ་གསེར་གྱི་ཁང་པ་ཞིག་མཐོང་ནས་དེར་ཞུགས་
པས་གནོད་སྦྱིན་ན་ར་ཀུ་བེ་རའི་གཡོག་མོ་གནོད་སྦྱིན་མོ་ནག་མོ་ཞེས་བྱ་བ། །རྒྱུན་
ཐམས་ཅད་ཀྱིས་བརྒྱན་པ་ལུས་ཁ་དོག་མ་ངེས་པ་ཞིག་འདུག་པ་དེ་ན་རེ། སྒྲུབ་པ་
པོ་ཚུར་བྱོན་བཅུད་ལེན་འདི་གསོལ་ཞིག་ཅེས་བུམ་པ་བཅུད་ཀྱིས་གང་བ་ཞིག་བྱིན་
ནོ༑ ༑ཟླ་བ་གཅིག་གི་བར་དུ་དེ་འཐུངས་པས་སྐྱེ་འཆི་མེད་པའི་ལུས་སུ་གྱུར་ཏོ། །ཡང་
དགེ་སློང་ཞིག་གིས་སྒྲོལ་མའི་ལྷ་ཁང་གཅིག་ལ་ལོ་གསུམ་བསྐོར་བ་བྱས་པས། །སྒྲོལ་
མའི་ཕྱག་གིས་མཆོག་སྦྱིན་ལས་བཅུད་ལེན་འོ་མའི་རྒྱུན་ལྟ་བུ་བབས་པ་དེ་འཐུངས་
པས་སྐྱེ་འཆི་མེད་པའི་ལུས་སུ་གྱུར་ཏོ། །ལོ་སུམ་བརྒྱའི་བར་དུ་འཚོ་ཞིང་། ལོ་
བཅུ་དྲུག་ཙམ་གྱི་ན་ཚོད་ལ་གནས་པ་ཞིག་བྱུང་ངོ་། །ཡང་དགེ་བསྙེན་ཞིག་གིས་སྒྲོལ་
མའི་ལྷ་ཁང་ཞིག་ཏུ་གསོལ་བ་འདེབས་ཀྱིན་བསྡད་པས། ནང་གཅིག་སྒྲོལ་མའི་སྐུ་
བརྙན་གྱི་ཞབས་ལ་ཕྱག་བཙལ་བས་ཞབས་འོག་ནས་རྡོའི་བུམ་པ་ཞིག་བྱུང་སྟེ། །དེའི་
ནང་ནས་ཇི་ལྟར་འདོད་པའི་ལོངས་སྤྱོད་ཟད་མེད་དུ་བྱུང་ནས་དགེ་སློང་ལྔ་བརྒྱ་རེའི་



༣༤༠
འཚོ་བ་སྦྱོར་བ་ལོ་སུམ་ཅུའི་བར་དུ་བྱས་སོ། །གཞན་ཡང་གཏམ་རྒྱུད་མང་དུ་བྱུང་
སྟེ་ཡི་གེས་འཇིགས་ནས་བྲིར་མ་ལང་ངོ༌། །གསུམ་པ་དབང་གི་དངོས་གྲུབ་ཞུ་བ་
ནི༑ ༑རྩ་བ་ལས།
ལྷ་དང་གནོད་སྦྱིན་ལ་སོགས་འགྲོ་ཀུན་གྱིས། །
གུས་པས་འདུད་ཅིང་ཇི་ལྟར་བསམས་པའི་དོན། །
ཐམས་ཅད་འདོད་དགུར་མྱུར་དུ་འགུགས་བྱེད་པའི། །
དབང་གི་འཕྲིན་ལས་མྱུར་དུ་གྲུབ་པར་མཛོད། །
ཅེས་གསུངས། དོན་ནི། དེ་ལྟར་མི་མཐུན་ཕྱོགས་ཞི་བ་དང་། མཐུན་ཕྱོགས་རྒྱས་
པ་ཙམ་དུ་མ་ཟད་བསྟན་འགྲོའོ་དོན་རླབས་པོ་ཆེ་
་བསྒྲུབ་པ་ལ་དབང་གི་ལས་ཤིན་ཏུ་
གལ་ཆེ་བས། །དེ་ལྟར་ན་མདུན་གྱི་ནམ་མཁར་རྗེ་བཙུན་སྒྲོལ་མ་
་མ་བཞུགས་པར་
དམིགས་ནས་དེའི་ཐུགས་ཀ་ནས་འོད་ཟེར་དམར་པོ་ལྕགས་ཀྱུའི་དབྱིབས་ཅན་དཔག་
ཏུ་མེད་པ་སྤྲོས་ཏེ་ཚངས་པ་དང་བརྒྱ་བྱིན་ལ་སོགས་པའི་འཇིག་རྟེན་གྱི་ལྷ་མཐུ་བོ་
ཆེ་རྣམས་དང་། དགའ་བོ་དང་འཇོག་པོ་ལ་སོགས་ཀླུ་མཐུ་བོ་ཆེ་རྣམས་དང་། གནོད་
སྦྱིན་གྱི་བདག་པོ་རྣམ་ཐོས་སྲས་ལ་སོགས་པའི་ནོར་ལྷའི་ཚོགས་རྣམས་དང་། འཁོར་
ལོས་བསྒྱུར་བའི་རྒྱལ་པོ་ལ་སོགས་པའི་མི་སྟོབས་འབྱོར་ཅན་རྣམས་དང་། མཁས་
བཙུན་བཟང་གསུམ་འཛོམས་པའི་དགེ་བའི་བཤེས་གཉེན་ཆེན་པོ་རྣམས་དང༌། སྣོད་
ལྡན་གྱི་སློབ་མ་དང་། འཁོར་དང་འབངས་ལ་སོགས་པའི་དབང་དུ་བྱ་ཡུལ་གྱི་འགྲོ་
བ་སེམས་ཅན་ཐམས་ཅད་བདག་གི་རྐང་པའི་དྲུང་དུ་འདུས་ནས་དེ་དག་གི་ཡིད་རང་
དབང་མེད་པར་གཡོས་ཏེ་སྒོ་གསུམ་གུས་པས་འདུད་ཅིང་བདག་གི་ཡིད་ལ་ཇི་ལྟར་
བསམ་པའི་དོན་རྣམས་བྲན་བཞིན་དུ་སྒྲུབ་པས་སྙན་པའི་གྲགས་པས་ས་སྟེང་མ་ལུས་
པ་ཁྱབ་ཅིང་། དགོས་དོན་ཐམས་ཅད་ཆར་བཞིན་དུ་བབས་ནས་ལོངས་སྤྱོད་ནམ་



༢༤༡
ཡང་མི་ཟད་པ་དང་། ཕྱིས་ནས་ཀྱང་མི་ནོར་ཟས་གསུམ་ལ་སོགས་པའི་སྲིད་ཞིའི་
དཔལ་འབྱོར་ཕུན་སུམ་ཚོགས་པ་ཐམས་ཅད་འདོད་དགུར་མྱུར་དུ་འགུགས་པར་བྱེད་
པའི་དབང་གི་འཕྲིན་ལས་ཐམས་ཅད་དུས་མྱུར་བ་ཉིད་དུ་གྲུབ་པར་མཛོད་ཅིག་ཅེས་
པའོ༑ ༑བཞི་པ་དྲག་པོའི་དངོས་གྲུབ་ཞུ་བ་ནི། །རྩ་བ་ལས།
རྒྱལ་བའི་བསྟན་དང་བསྟན་པ་འཛིན་པ་ལ། །
ལོག་པར་འཁུ་བའི་གདོན་དང་བགེགས་རིགས་ཀུན། །
ཇི་ལྟར་འཚམས་པའི་ཆད་པས་ཚར་གཅོད་པའི། །
དྲག་པོའི་འཕྲིན་ལས་མྱུར་དུ་གྲུབ་པར་མཛོད། །
ཅེས་གསུངས། དོན་ནི། འདིའི་སྐབས་སུ་མདུན་གྱི་རྗེ་བཙུན་སྒྲོལ་མ་བསྐལ་པ་
འཇིག་དུས་ཀྱི་མེ་ལྟ་བུའི་ཡེ་ཤེས་ཀྱི་མེ་དཔུང་འབར་བའི་དབུས་ན་ཤིན་ཏུ་དྲག་ཏུ་
ཁྲོས་པའི་སྐུའི་རྣམ་པར་བཞུགས་པར་མོས་ནས་དེའི་ཐུགས་ཀ་ནས་ངོ་བོ་གཉིས་སུ་
མེད་པའི་ཡེ་ཤེས་ཡིན་པ་ལ་རྣམ་པ་ཁྲོ་བོའི་ཚོགས། ཕྱག་ན་ལྕགས་ཀྱུ་དང་། །ཞགས་
པ་དང་། ཐོ་བ་ལ་སོགས་པའི་མཚོན་ཆ་རྣ་ཚོགས་ཐོགས་པ་དཔག་ཏུ་མེད་པ་སྤྲོས་
ནས་རྒྱལ་བའི་བསྟན་པ་རིན་པོ་ཆེ་སྤྱི་དང་བྱེ་བྲག་ཁམས་གསུམ་ཆོས་ཀྱི་རྒྱུལ་པོ་ཙོང་
ཁ་པ་ཆེན་པོའི་བསྟན་པ་བསྟན་འཛིན་དང་བཅས་པ་ལ་སྡང་ཞིང་ལོག་པར་འཁུ་བའི་
མི་དང་མི་མ་ཡིན་པ་ལ་སོགས་པའི་གདོན་དང་བགེགས་ཀྱི་རིགས་སུ་གྱུར་པ་ཐམས་
ཅད་དང་། ཁྱད་པར་དུ་ཡང་བདག་ཅག་སྒྲུབ་པ་པོ་རྣམས་ཀྱིས་བསྟན་འགྲོའི་དོན་
རླབས་པོ་ཆེ་སྒྲུབ་པ་ལ་སྒོ་སྣ་ཚོགས་ནས་གནོད་པ་སྣ་ཚོགས་བྱེད་པའི་གཟུགས་ཅན་
གྱི་དགྲ་དང་གཟུགས་མེད་ཀྱི་བགེགས་ཅི་མཆིས་པ་ཐམས་ཅད་ཇི་ལྟར་འཚམས་པའི་
མངོན་སྤྱོད་དྲག་པོའི་ལས་ཀྱིས་ཆད་པས་ཚར་གཅོད་པ་སྟེ་བཅད་ནས་རྣམ་ཤེས་ཐུགས་
བདེ་སྟོང་གི་ཡེ་ཤེས་དང་བསྲེ་བའི་དྲག་པོའི་འཕྲིན་ལས་མྱུར་དུ་གྲུབ་པར་མཛོད་ཅིག་



༢༤༢
ཅེས་པའོ། །དེ་ལྟར་མངོན་སྤྱོད་དྲག་པོའི་ལས་བསྒྲུབ་པའི་སྐབས་རྒྱུའི་ཀུན་སློང་བྱང་
ཆུབ་ཀྱི་སེམས་ཀྱིས་ཟིན་པ་དང༌། དགོས་པ་ཡང་བསྟན་འགྲོའི་དོན་རླབས་པོ་ཆེ་བསྒྲུབ་
པ་སོགས་ཀྱི་ཆེད་དུ་བྱ་དགོས་པ་ཡིན་གྱིས། །དེ་མིན་རང་དོན་ཙམ་གྱི་ཆེད་དུ་གཏན་
ནས་བྱ་མི་རུང་ཏེ། དེ་བྱས་ན་རང་ཉིད་དམྱལ་མེའི་བུད་ཤིང་དུ་ཆེད་དུ་གཉེར་ནས་
བསྒྲུབ་པ་ཡིན་ཏེ། སྔོན་ཡང་བྲམ་ཟེ་ཙནཀྟ་ཞེས་བྱ་བས་གཤིན་རྗེ་གཤེད་དངོས་སུ་
འགྲུབ་ནས་ཀུན་སློང་ངན་པས་ཀུན་ནས་བསླངས་ཏེ་དྲག་པོའི་ལས་བསྒྲུབ་པས། །ཕྱི་
མ་དམྱལ་བར་སྐྱེས་ཚུལ་འཇམ་དཔལ་རྩ་རྒྱུད་ལས་གསུངས་པ་ལྟར་རོ། །གཉིས་
པ་དངོས་གྲུབ་འབྲིང་དང་མཆོག་གི་དངོས་གྲུབ་ཞུ་བ་ལ་གཉིས། འབྲིང་གྲུབ་པ་བརྒྱུད་
ཀྱི་དངོས་གྲུབ་ཞུ་བ་དང་། ཆེན་པོ་མཆོག་གི་དངོས་གྲུབ་ཞུ་བའོ། །དང་པོ་ནི། རྩ་
བ་ལས།
རལ་གྲི་མིག་སྨན་རྐང་འགྱོགས་རི་ལུ་དང་། །
བུམ་པ་བཟང་པོ་ལ་སོགས་དངོས་གྲུབ་དང་། །
ཞེས་གསུངས། དོན་ནི། ལྷ་མོ་བཞིས་ཞུས་ལས། རི་ལུ་མིག་སྨན་དངོས་གྲུབ་དང་།
ས་འོག་རལ་གྲིའི་དངོས་གྲུབ་དང་། ནམ་མཁར་འཕུར་དང་མི་སྣང་དང་། ཤི་བ་
མེད་དང་ནད་འཛོམས་སོ། ཞེས་གསུངས་པ་ལྟར་གྱི་གྲུབ་པ་ཆེན་པོ་བརྒྱད་ཀྱིས་ནང་
ནས་འདིར་རལ་གྲི། མིག་སྨན། །རྐང་འགྱོགས། །རི་ལུ། །བུམ་བཟང་པོ་སྟེ་ལྔ་
དངོས་སུ་བསྟན་ནས། མི་སྣང་བ། མཁའ་སྤྱོད། ས་འོག་གི་དངོས་གྲུབ་གསུམ་
སོགས་ཁོངས་ནས་མཐོན་པར་མཛད་ཅིང་། །དེ་ལྟ་བུའི་གྲུབ་པ་བརྒྱད་པོ་དེ་གཞན་
དོན་རླབས་པོ་ཆེ་བསྒྲུབ་པ་ལ་ཤིན་ཏུ་གལ་ཆེ་བ་ཡིན་པས་བདག་ཅག་སྒྲུབ་པ་པོ་རྣམས་
ལ་གྲུབ་པ་ཆེན་པོ་བརྒྱད་པོ་དེའི་དངོས་གྲུབ་སྩལ་དུ་གསོལ་ཞེས་པའོ། །དེ་ལ་རལ་
གྲིའི་དངོས་གྲུབ་ནི། །རལ་གྲིའི་ཕྱག་མཚན་བསྒྲུབས་ནས་ལག་ཏུ་བཟུང་བ་ཙམ་གྱིས་
•



༣༤༣
གང་འདོད་པའི་གནས་སུ་ཡུད་ཙམ་གྱིས་སླེབས་པའོ། །མིག་སྨན་གྱི་དངོས་གྲུབ་
ནི༑ ༑དུད་པའི་མིག་སྨན་བསྒྲུབས་ཏེ། །མིག་ལ་བྱུགས་པས་ས་འོག་གི་གཏེར་མཐོང་
བ་སོགས་སོ། །རྐང་འགྱོགས་ཀྱི་དངོས་གྲུབ་ནི། །ལོ་མའི་རྐང་མགྱོགས་བསྒྲུབས་
ཏེ་བཅངས་པས་རླུང་ལྟར་འགྱོགས་པའི་འགྲོས་དང་ལྡན་པའོ། །རི་ལུའི་དངོས་གྲུབ་
ནི༑ ༑རྒྱུད་ལས་གསུངས་པ་ལྟར་བསྒྲུབས་པའི་རི་ལུ་ཟོས་ན་ལུས་གཟི་མདངས་དང་
སྟོབས་དང་ལྡན་ཞིང་། །བརྩོན་འགྲུས་དང་སྨོན་ལམ་མངོན་ཤེས་ཐོབ་པའོ། །བཅུད་
ལན་གྱི་དངོས་གྲུབ་ནི་བཅུད་ལེན་གྱི་རིལ་བུ་ཐོས་པ་ཙམ་གྱིས་རྒན་པོ་ལོ་བརྒྱད་ཅུ་
ལོན་པའང་བྱིས་པ་ལོ་བརྒྱད་པ་ལྟར་འགྱུར་བའོ། །མི་སྣང་བའི་དངོས་གྲུབ་ནི། །མིག་
སྨན་གྱི་རྫས་ལ་བརྟེན་ནས་གཞན་གྱི་མི་མཐོང་བའོ། །མཁའ་སྤྱོད་ཀྱི་དངོས་གྲུབ་ནི་
ནམ་མཁའ་ལ་འཕུར་ནུས་པའོ། །སོ་འོག་གི་དངོས་གྲུབ་ནི། །ས་འོག་ཏུ་ཆུ་ལ་ཉ་
བཞིན་དུ་འགྲོ་ནུས་པའོ། གཞུང་དུ་བུམ་པ་བཟང་པོ་ཞེས་བྱུང་ཀྱང་གོང་གི་དེ་དག་
ནི་ཡོངས་གྲགས་ལྟར་བཤད་པའོ། །གཉིས་པ་ཆེན་པོ་མཆོག་གི་དངོས་གྲུབ་ཞུ་བ་
ནི༑ ༑རྩ་བ་ལས།
ཕྱག་རྒྱ་ཆེན་པོ་མཆོག་གི་དངོས་གྲུབ་ཀྱང་། །
དཀའ་བ་མེད་པར་མྱུར་དུ་གྲུབ་པར་མཛོད། །
ཅེས་གསུངས། །དོན་ནི། །སྒྲོན་གསལ་ལས། སངས་རྒྱས་ཀྱང་ནི་མཆོག་ཡིན་ནོ།
ཞེས་གསུངས་པ་ལྟར། དེ་ལྟར་རྗེ་བཙུན་མ་ཁྱོད་ཀྱིས་བདག་ཅག་སྒྲུབ་པ་པོ་ལ་དངོས་
གྲུབ་ཆུང་འབྲིང་གཉིས་ཙམ་དུ་མ་ཟད། བྱམས་སྙིང་རྗེ་བྱང་ཆུབ་ཀྱི་སེམས་རྒྱུད་
ལ་སྐྱེད་ནས་ཐེག་པ་ཆེན་པོའི་ལམ་སྣ་ཟིན་ཏེ་ས་ལམ་གོང་ནས་གོང་དུ་རིམ་གྱིས་བགྲོད་
དེ༑ ༑མཚན་བཅས་མཚན་མེད་ཀྱི་རྣལ་འབྱོར་ཐམས་ཅད་མཐར་ཕྱིན་པའི་ཕྱག་
རྒྱ་ཆེན་པོ་མཆོག་གི་དངོས་གྲུབ་མི་གནས་པའི་མྱ་ངན་ལས་འདས་པའི་གོ་འཕང་



༣༤༤
མཆོག་ཀྱང་བསྐལ་པ་གྲངས་མེད་གསུམ་དུ་ཚོགས་གསོག་པ་སོགས་དཀའ་བ་མེད་
པ་ཏེ་དཀའ་ལས་ཆེན་པོ་བྱེད་མི་དགོས་པར་དུས་མྱུར་བ་ཉིད་དུ་གྲུབ་པར་མཛོད་ཅིག་
སྟེ་མཛད་དུ་གསོལ་ཞེས་པའོ། །གསུམ་པ་དོན་བསྡུ་བ་ནི། རྩ་བ་ལས།
མདོར་ན་དེང་ནས་བྱང་ཆུབ་སྙིང་པོའི་བར། །
ཁྱོད་ཞབས་གུས་པས་མཆོད་པ་མ་གཏོགས་པར། །
སྐྱབས་མགོན་རེ་ས་གཞན་ནས་མི་འཚོལ་བས། །
བརྩེ་བས་དགོངས་ལ་མྱུར་དུ་བསྐྱབ་ཏུ་གསོལ། །
ཞེས་གསུངས། དོན་ནི། མདོར་བསྡུ་ན། དེང་ནས་ཏེ་དུས་དེ་རིང་ནས་བཟུང་སྟེ་
ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་སྐྱིད་སྡུག་ལེགས་ཉེས་ཅི་བྱུང་ཡང་སྐྱབས་
གནས་ཐམས་ཅད་འདུས་པའི་བདག་ཉིད་རྗེ་བཙུན་བཅོམ་ལྡན་འདས་མ་ཁྱོད་རང་
གི་ཞབས་ཀྱི་པདྨོ་ལ་གུས་པས་མཆོད་ཅིང་སྙིང་ནས་གསོལ་བ་འདེབས་པ་མ་གཏོགས་
རེ་སའི་སྐྱབས་མགོན་ནམ་སྐྱབས་གནས་གཞན་ནས་མི་འཚོལ་བར་འཁོར་བ་མ་
སྟོངས་ཀྱི་བར་དུ་ཐུགས་བརྩེ་བ་ཆེན་པོས་དགོངས་ལ་སྲིད་པ་འཁོར་བའི་འཇིགས་
པ་དང་། ཞི་བ་གཞན་དོན་རྒྱ་ཆེན་པོ་བསྒྲུབ་པ་ལས་ཉམས་པའི་ཐེག་པ་དམན་པའི་
མྱང་འདས་ཀྱི་འཇིགས་པ་ལས་མྱུར་དུ་སྐྱབས་ནས་རྫོགས་པའི་སངས་རྒྱས་ཀྱི་ས་
ལ་གཞག་ཏུ་གསོལ་ཞེས་པའོ། །རྗེ་བཙུན་སྒྲོལ་མ་ལ་མཆོད་ཅིང་གསོལ་བ་འདེབས་
པ་འདི་ནི་གནད་ཤིན་ཏུ་ཆེ་སྟེ། །སྤྱིར་སངས་རྒྱས་ཐམས་ཅད་ལ་སྤངས་རྟོགས་ལ་
མཐོ་དམའ་དང་། བྱིན་རླབས་ནུས་མཐུ་ལ་ཆེ་ཆུང་ཁྱད་མེད་ཀྱང་། །སྔོན་གྱི་ཐུགས་
བསྐྱེད་དང་སྨོན་ལམ་གྱི་མཐུ་དང་། གདུལ་བྱའི་རྟེན་འབྲེལ་གྱི་དབང་གིས་བཀའ་
གདམས་གསར་སྙིང་གི་རིང་ལུགས་དྲི་མ་མེད་པའི་སྒོར་ཞུགས་པ་རྣམས་ཀྱིས་ལྷ་མོ་
འདི་ཉིད་ལ་གསོལ་བ་བཏབ་ན་བྱིན་རླབས་ངེས་པར་འཇུག་པ་ཡིན་ཏེ། ཇོ་བོ་རྗེ་



༣༤༥
5
དཔལ་ལྷ་གཅིག་དི་པཾ་ཀ་རས་ཀྱང་རྗེ་བཙུན་མ་སྒྲོལ་མ་འདི་ཉིད་ལྷག་པའི་ལྷར་བསྟེན་
ནས་གསོལ་བ་འདེབས་པ་གཙོ་བོར་མཛད་པས། སྤྱིར་ཐུབ་བསྟན་ཡོངས་རྫོགས་
ལ་མཁས་ཤིང་གྲུབ་པ་དང་། ལྷག་པར་བྱམས་སྙིང་རྗེ་བྱང་ཆུབ་ཀྱི་སེམས་ལ་མངའ་
བརྙེས་པས། རྒྱ་བོད་ཐམས་ཅད་དུ་འཕྲིན་ལས་ཀྱིས་ཁྱབ་པར་གྱུར་པ་དང་། པཎ་
ཆེན་ཐམས་ཅད་མཁྱེན་པ་དགེ་འདུན་གྲུབ་པ་དཔལ་བཟང་པོ་རང་ཉིད་ཀྱིས་ཀྱང་།
རྗེ་བཙུན་མ་སྒྲོལ་མ་ལ་གསོལ་བ་རྩེ་གཅིག་ཏུ་འདེབས་པར་མཛད་པས་གཙང་རོང་
གི་ཕྱོགས་མུན་པའི་གླིང་ལྟ་བུར་གྱུར་ནས་ཡོད་པ་ལ། འཇམ་མགོན་བསྟན་པའི་སྒྲོན་
མེ་གསར་དུ་འཛུགས་པར་མཛད་པས་ཐུབ་བསྟན་ཡོངས་སུ་རྫོགས་པའི་ཉིན་བྱེད་
གསར་དུ་ཤར་བ་ལྟ་བུར་གྱུར་ཅིང་འཕྲིན་ལས་ཀྱི་རྒྱུན་ཆེས་ཆེར་འཕེལ་བ་འདི་བཞིན་
ཡིན་པས། རང་ཅག་གིས་ཀྱང་ལྷག་པའི་ལྷ་མོ་འདི་ཉིད་ལ་གསོལ་བ་འདེབས་པ་
ཤིན་ཏུ་གལ་ཆེའོ། །གསུམ་རེ་འབྲས་ཇི་བཞིན་འགྲུབ་པར་སྨོན་པ་ལ་གསུམ། །སྐྱེ་
འཕྲེང་ཀུན་ཏུ་རྗེ་བཙུན་མས་རྗེས་སུ་འཛིན་པར་སྨོན་པ། བདེ་ཅན་ཞིང་དུ་རྒྱལ་སྲས་
ཀྱི་སྤྱོད་པ་ལ་སློབ་པར་སྨོན་པ། རྒྱལ་བའི་དམ་ཆོས་མ་ལུས་པ་འཛིན་པར་སྨོན་པའོ།
དང་པོ་ནི། རྩ་བ་ལས།
བསོད་ནམས་འདི་ཡིས་ཚེ་རབས་ཀུན་ཏུ་བདག །
བཅོམ་ལྡན་རྗེ་བཙུན་སྒྲོལ་མས་མངོན་སུམ་དུ། །
རབ་ཏུ་དགྱེས་བཞིན་རྗེས་སུ་འཛིན་པ་དང་། །
སྐད་ཅིག་ཙམ་ཡང་འབྲལ་བར་མ་གྱུར་ཅིག །
ཅེས་གསུངས། དོན་ནི། བླ་མ་དང་རྒྱལ་ཡུམ་སྒྲོལ་མ་དབྱེར་མ་མཆིས་པ་ལ་གོང་ ་
དུ་བཤད་པ་ལྟར་སྒོ་གསུམ་གུས་པའི་སྒོ་ནས་བསྟོད་ཅིང་གསོལ་བ་བཏབ་པའི་བསོད་
ནམས་འདི་ཡིས་མཚོན་དུས་གསུམ་དུ་བསོད་ནམས་དང་ཡེ་ཤེས་ཀྱི་ཚོགས་ནམ་



༣༤༦
. ܀
མཁའ་ལྟར་ཡངས་ཤིང་རྒྱ་ཆེ་བ་ཇི་སྙེད་ཅིག་བསགས་པའི་མཐུ་ལས། སྐྱེ་བ་རེ་གཉིས་
ཙམ་མིན་པར་ཚེ་རབས་ཀུན་ཏུ་བདག་དང་འགྲོ་བ་ནམ་མཁའི་མཐའ་དང་མཉམ་
པའི་སེམས་ཅན་ཐམས་ཅད་བཅོམ་ལྡན་འདས་མ་རྗེ་བཙུན་སྒྲོལ་མ་དངོས་སམ། དེའི་
སྤྲུལ་པ་ཐེག་པ་ཆེན་པོའི་དགེ་བའི་བཤེས་གཉེན་མཚན་ཉིད་དང་ལྡན་པས་མངོན་སུམ་
ཉིད་དུ་ཐུགས་བརྩེ་བ་ཆེན་པོས་རབ་ཏུ་དགྱེས་བཞིན་དུ་རྗེས་སུ་འཛིན་པ་དང་། དེར་
མ་ཟད་ཙནྡན་དང་དེའི་དྲི་བསུང་བཞིན་དུ་སྐད་ཅིག་ཙམ་ཡང་འབྲལ་བར་མ་གྱུར་
པ་སྟེ་མི་འབྲལ་བར་གསུང་གི་བདུད་རྩིས་སྐྱོང་བར་ཤོག་ཅིག་ཅེས་པའོ། །གཉིས་
པ་བདེ་ཅན་ཞིང་དུ་རྒྱལ་སྲས་ཀྱི་སྤྱོད་པ་ལ་སློབ་པར་སྨོན་པ་ནི། །རྩ་བ་ལས།
འགྲོ་ཀུན་བདེ་བ་ཅན་གྱི་ཞིང་མཆོག་དེར། །
དྲང་སྲོང་ཚེ་དཔག་མེད་པའི་ཞབས་དྲུང་དུ། །
སྐྱེས་ནས་རྒྱས་སྲས་སྤྱད་པ་སྤྱོད་པ་ལ། །
སྤྱན་རས་གཟིགས་དབང་དེ་དང་མཚུངས་པར་ཤོག །
ཅེས་གསུངས། དོན་ནི། དེ་ལྟར་བསྟོད་པ་བགྱིས་པའི་བསོད་ནམས་ཀྱི་མཐུ་ལས་
བདག་དང་ཚེ་རབས་ཐོག་མེད་ནས་ལན་ཅིག་མིན་པར་དྲིན་གྱིས་བསྐྱངས་པའི་མ་
རྒན་
ད་འགྲོ་བ་ཀུན་ཀྱང་རྒྱལ་བ་སྲས་དང་བཅས་པ་རྣམས་ཀྱིས་ཡང་དང་ཡང་དུ་
བསྔགས་པའི་བདེ་བ་ཅན་གྱི་ཞིང་ཞེས་ཡོངས་སུ་གྲགས་པ་རང་ཅག་གི་སྨོན་གནས་
མཆོག་ཏུ་གྱུར་པ་དེར། རིན་པོ་ཆེ་སྣ་ཚོགས་པ་ལས་གྲུབ་པའི་བྱང་ཆུབ་ཀྱི་ཤིང་གི་
དྲུང་ན་དྲང་སྲོང་ཆེན་པོ་སངས་རྒྱས་བཅོམ་ལྡན་འདས་ཚེ་དང་ཡེ་ཤེས་དཔག་ཏུ་མེད་
པ་སྐུ་མདོག་བྱུ་རུའི་ལྷུན་པོ་ལ་ཉི་འོད་བྱེ་བས་འཁྱུད་པ་ལྟ་བུ་ཞལ་གཅིག་ཕྱག་གཉིས་
ཀྱིས་མཉམ་བཞག་གི་སྟེང་ན་འཆི་མེད་ཚེའི་བདུད་རྩེའི་གང་བའི་བུམ་པ་དཔག་བསམ་
ཤིང་གི་ཁ་རྒྱན་ཅན་བསྣམས་པ་བཞུགས་པའི་གཡས་སུ་འཕགས་པ་སྤྱན་རས་གཟིགས་



༣༤༧
དབང་ཕྱུག་དང་། གཡོན་དུ་མཐུ་ཆེན་ཐོབ་འཁོར་བྱང་སེམས་དང་འཕགས་པ་དགྲ་
བཅོམ་པ་ཤ་སྟག་གིས་བསྐོར་བའི་ཞབས་དྲུང་དུ་རིན་པོ་ཆེའི་པདྨ་ལས་བརྫུས་ཏེ་སྐྱེས་
ནས་མཐུ་ཆེན་རྒྱལ་སྲས་རྣམས་ཀྱིས་ལོངས་སུ་སྤྱད་པར་བྱ་བའི་རྒྱལ་སྲས་ཀྱི་སྤྱོད་
པ་རྒྱ་མཚོ་ལྟ་བུ་ལ་སྤྱོད་པ་ལ་སེམས་ཅན་གྱི་དོན་བསྒྲུབ་པ་ལ་ངལ་བ་ཅུང་ཟད་ཀྱང་
མེད་པའི་སྙིང་སྟོབས་ཆེན་པོ་དང་ལྡན་པའི་འཕགས་མཆོག་སྤྱན་རས་གཟིགས་དབང་
དེ་དང་སྒོ་ཀུན་ནས་མཚུངས་པར་ཤོག་ཅེས་པའོ། །གསུམ་པ་རྒྱལ་བའི་དམ་ཆོས་
མ་ལུས་པ་འཛིན་པར་སྨོན་པ་ནི། རྩ་བ་ལས།
མདོ་དང་རྒྱུད་སྡེ་རྒྱ་མཚོའི་དམ་ཆོས་ཀུན། །
ལེགས་པར་རྟོགས་ནས་གཞན་ལ་འདོམས་པ་དང་། །
ཚུལ་བཞིན་སྒྲུབ་པའི་རྒྱལ་མཚན་འཛིན་པ་ལ། །
འཁོར་བ་མ་སྟོངས་བར་དུ་བརྩོན་པར་ཤོག །
ཅེས་གསུངས། དོན་ནི། རྒྱལ་བས་ལེགས་པར་གསུངས་པའི་མདོ་དང་རྒྱུད་སྡེ་
རྒྱ་མཚོ་ལྟ་བུ་དང་། དེ་དག་གི་དགོངས་པ་ཕྱིན་ཅི་མ་ལོག་པར་འགྲེལ་པར་བྱེད་པའི་
རྒྱ་བོད་ཀྱི་མཁས་གྲུབ་ཚད་ལྡན་རྣམས་ཀྱིས་བཀྲལ་བའི་མདོ་སྔགས་ཀྱི་གཞུང་ལུགས་
ཆེན་མོ་རྣམས་དང་། དེ་དག་གི་བརྗོད་བྱ་ལམ་བསླབ་པ་རིན་པོ་ཆེ་རྣམ་པ་གསུམ་
སྟེ་རྒྱལ་བའི་ལུང་རྟོགས་ཀྱི་དམ་པའི་ཆོས་ཀུན་གྱི་དོན་ཕྱིན་ཅི་མ་ལོག་པར་རང་ཉིད་
ཀྱིས་རྟོགས་པ་དང་། ཇི་ལྟར་རྟོགས་པ་བཞིན་དུ་ཕན་སེམས་ཀྱིས་ཀུན་ནས་བསླངས་
ཏེ༑ ༑རང་གིས་གདུལ་བར་བྱ་བའི་སེམས་ཅན་གྲངས་མེད་པ་གཞན་ལ་འདོམས་
པ་དང་། དེ་ཙམ་དུ་མ་ཟད་ད་ལྟ་ཐེག་པ་ཆེན་པོའི་ལམ་ཚང་ལ་མ་ནོར་བ་ལ་ཚུལ་
བཞིན་དུ་བསླབ་ཏུ་ཡོད་པའི་སྐབས་འདིར་བཤད་པ་དང་། བསྒྲུབ་པའི་རྒྱལ་མཚན་
འཛིན་པ་ལ་དུས་འཁོར་བ་ཇི་སྲིད་མ་སྟོངས་ཀྱི་བར་དེ་སྲིད་དུ་བརྩོན་པར་བྱས་ནས་
4
l



༣༤5
སྐྱོན་ཀུན་ཟད་ཅིང་། ཡོན་ཏན་ཀུན་ཡོངས་སུ་རྫོགས་པའི་སངས་རྒྱས་ཀྱི་གོ་འཕང་
བདེ་བླག་ཏུ་ཐོབ་པར་ཤོག་ཅེས་སྨོན་པའོ། །གསུམ་པ་མཇུག་གི་དོན་ནི། ཅེས་རྒྱལ་
བའི་ཡུམ་མཆོག་རྗེ་བཙུན་སྒྲོལ་མ་དཀར་མོ་ལ་བསྟོད་པ། ཚེ་དང་ཡེ་ཤེས་སྤེལ་བར་
བྱེད་པའི་རིན་པོ་ཆེ་ཞེས་བྱ་བ་འདི་ནི། ཤཱཀྱའི་དགེ་སློང་དགེ་འདུན་གྲུབ་པ་དཔལ་
བཟང་པོས་དཔལ་བྱང་ཆུབ་ཆེན་པོའི་དབེན་གནས་ཐེག་ཆེན་ཕོ་བྲང་དུ་སྦྱར་བའོ། ཞེས་
པས་འཆད། འདིའི་ཚིག་དོན་གཞན་རྣམས་གོང་དུ་བཤད་པ་དེ་དག་གི་སྟེང་ནས་
གོ་ཞིང་། རིན་པོ་ཆེ་ཞེས་པ་ནི། དཔེར་ན་ཡིད་བཞིན་ནོར་བུ་རིན་པོ་ཆེ་རྒྱལ་མཚན་
གྱི་རྩེ་མོར་བཀོད་ནས་མཆོད་ཅིང་གསོལ་བ་བཏབ་ན་དགོས་འདོད་ཐམས་ཅད་སྩོལ་
བ་ལྟར། བསྟོད་པ་བྱིན་རླབས་ཅན་འདི་སྒྲ་དག་ཅིང་ཚིག་གསལ་བར་བཏོན་ནས་
འཕགས་མ་ཚེ་སྦྱིན་ཡིད་བཞིན་འཁོར་ལོ་ལ་གསོལ་བ་བཏབ་ན་གནས་སྐབས་ཚེ་དང་
བསོད་ནམས་ཤེས་རབ་ཀྱི་དངོས་གྲུབ་དང་། མཐར་ཐུག་སྐུ་བཞི་ཡེ་ཤེས་ལྔ་ལྡན་
གྱི་རྫོགས་པའི་སངས་རྒྱས་ཀྱི་གོ་འཕང་ཡང་བདེ་བླག་ཏུ་སྩོལ་བ་ཡིན་པས་བློ་གྲོས་
དང་ལྡན་པ་རྣམས་ཀྱིས་འདི་ཉིད་སྙིང་དབུས་སུ་གཅེས་པར་བཟུང་དགོས་སོ་ཞེས་
པའི་དོན་ནོ། དེ་ལྟར་ན་རང་རང་གི་ངོས་ནས་དལ་བའི་རྟེན་བཟང་པོ་ཐོབ། ཐེག་
པ་ཆེན་པོའི་ལམ་མ་ནོར་བར་སྟོན་པའི་དགེ་བའི་བཤེས་གཉེན་དང་མཇལ་ནས་ཟབ་
དོན་གདམས་པའི་བདུད་རྩིས་འཚོ་བའི་སྐབས་འདི་འདྲར། དོན་མེད་ཚེ་འདིའི་བྱ་
བྱེད་བྱིས་པའི་རོལ་རྩེད་དང་། སྨོན་པའི་ཟློས་གར་ལྟ་བུ་ལ་ཆགས་ཤིང་ཞེན་པ་སྤངས་
ཏེ༑ ༑དམ་ཚིག་དང་སྡོམ་པ་ཚུལ་བཞིན་དུ་བསྲུང་བའི་སྒོ་ནས། ལྷག་པའི་ལྷ་མོ་
འདི་ཉིད་ཀྱི་སྐུ་གསུང་ཐུགས་ཀྱི་ཡོན་ཏན་དྲན་པའི་དད་གུས་ཆེན་པོའི་སྒོ་ནས་ཚུལ་
བཞིན་དུ་བསྟོད་ཅིང་གསོལ་བ་བཏབ་ན་བྱིན་རླབས་མྱུར་དུ་ངེས་པར་འཇུག་པར་མཁྱེན་
པར་མཛོད་ལ། སྙོམས་ལས་དང་རྣམ་གཡེང་གི་དབང་དུ་སྐད་ཅིག་ཀྱང་མ་བཏང་
-



༣༤༩
བར་གཏན་གྱི་མདུན་མའི་རྩ་བ་ཚུགས་པ་ཞིག་ཅིས་ཀྱང་མཛད་དགོས་སོ། །ཞེས་
རང་གཞན་ཐམས་ཅད་ལ་ཐལ་མོ་སྦྱར་ནས། གསོལ་བ་འདེབས་པ་ལགས་སོ། ༈
སྨྲས་པ། ཇི་སྲིད་ནམ་མཁའ་ཟད་པར་མ་གྱུར་པ། །དེ་སྲིད་ལུས་ཅན་སྡུག་བསྔལ་
ལས་སྒྲོལ་བར། །ཐུགས་བསྐྱེད་དམ་བཅའ་མཛད་པས་སྒྲོལ་མ་ཞེས། །སྙན་པས་
དག་དང་མ་དག་ཞིང་ཀུན་ཁྱབ། །འཆི་མེད་ཚེ་དང་དཔག་མེད་བསོད་ནམས་དང་།
ཟག་མེད་ཤེས་རབ་རིན་ཆེན་འབྱུང་བའི་གནས། །ཟླ་མེད་སྒྲོལ་བསྟོད་མཁྱེན་བརྩེ་
དྲི་མེད་མའི། །སྔོན་མེད་འགྲེལ་པ་འཇིགས་མེད་དབང་པོ་གྲུབ། །ད་ནི་དུས་མིན་
འཆི་བའི་འཇིགས་པ་དང་། །ཕྱི་ནང་འཇིགས་པ་ཆེན་པོ་དྲུག་ལྷག་བཅུ། །ཀུན་
ཏུ་རྨོངས་པའི་འཇིགས་རུང་དགྲ་བོའི་དབང་། །ཇི་ཙམ་ཡོད་རུང་ནམ་ཡང་སྐྲག་
དགོས་མེད། ལྷ་ཆེན་ཉི་མའི་སྲས་པོའི་ཕོ་ཉ་དང༌། །ཀུན་ཏུ་རྨོངས་པའི་དགྲ་ལས་
རྣམ་རྒྱལ་ནས། ཡུན་རིང་ཆོས་ཀྱི་དཔལ་ལ་སྤྱོད་བཞེད་ན། །འཇིགས་མེད་དཔའ་
བོ་འདི་ལ་བརྟེན་པར་རིགས། །ཚེ་དང་ཡེ་ཤེས་སྤེལ་བྱེད་རིན་པོ་ཆེའི། །དགོངས་
དོན་ཀུན་གསལ་ཕ་མཐའི་རྗེས་འགྲོ་བ། །བྱིས་བློས་ཇི་བཞིན་འབྱེད་པར་མ་ནུས་
པའི༑ ༑ནོངས་པར་གང་གྱུར་བླ་མ་ལྷ་ལ་བཤགས། །དགེ་བས་མཁའ་མཉམ་ཡིད་
ཅན་མ་ལུས་པ། བདག་ཉིད་གཅིག་པུས་སྒྲོལ་བར་བྱེད་པ་ལ། །རྒྱལ་བའི་ཡུམ་
མཆོག་རྗེ་བཙུན་སྒྲོལ་མ་དང་། བསམ་སྦྱོར་རྣམ་པ་ཀུན་ནས་མཚུངས་པར་ཤོག
འཇིག་རྟེན་མགོན་པོས་འགྲོ་མང་འཁོར་བ་ལས། །བཏོན་ཀྱང་སེམས་ཅན་ཉུང་དུ་
མ་སོང་བར། །གཟིགས་ནས་བཤུམས་པའི་སྤྱན་ཆབ་ལས་འཁྲུངས་པའི། །རྗེ་བཙུན་
འཕགས་མ་སྒྲོལ་མའི་བཀྲ་ཤིས་ཤོག། །།ཅེས་རྗེ་བཙུན་སྒྲོལ་དཀར་ཡིད་བཞིན་འཁོར་
ལོའི་བསྟོད་པ་ཚེ་དང་ཡེ་ཤེས་སྤེལ་བར་བྱེད་པའི་རིན་པོ་ཆེ་ཞེས་བྱ་བའི་འགྲེལ་པ་
འཇིགས་མེད་དཔའ་བོ་ཞེས་བྱ་བ་འདི་ནི་སྔ་མོ་རང་གི་དགེ་ཕྲུག་རྒྱ་རོང་བཀའ་ཆེན་



༣༥ o
ཆོས་མཛད་ནས་བསྐུལ་མ་བྱུང་རུང་། དེ་སྐབས་ཚིག་དོན་ལ་དོགས་པ་མ་ཆོད་པའི་
མུར༑ ༑ཁོ་པ་སྐྱེས་ཡུལ་རྒྱ་རོང་ཕྱོགས་སུ་ཐོན་ནས་འགྲེལ་པ་རྩོམ་རྒྱུ་བཏང་སྙོམས་
སུ་བཞག་ཀྱང་། ཉེ་དུས་དཔལ་ལྷུན་ཕྱག་མཛོད་པ་སངས་དོན་གྲུབ་ལགས་ནས་ལྷ་
མོ་འདིའི་སྐུ་བརྙན་ཕོན་ཆེན་གསར་བཞེངས་བྱེད་སྐབས་མཁྱེན་བརྩེ་དྲི་མེད་མའི་འགྲེལ་
པ་ཞིག་བགྱིད་དགོས་ཞེས་བསྐུལ་བ་ལ་བརྟེན་ནས་དགེ་སློང་བློ་བཟང་སྦྱིན་པས་རྗེ་དྷརྨ་
བྷ་དྲས་མཛད་པའི་ལེགས་བྲིས་མའི་འགྲེལ་པ་མིག་ལམ་དུ་སྟར་ཏེ་ཞྭ་དཔེ་ལྷམ་
འགེབས་ཀྱིས་ཚུལ་དུ་དབེན་གནས་དགའ་ལྡན་ཆོས་གླིང་དུ་བྲིས་པའོ།། །།སརྦ་མངྒལཾ།



༣༥༡
༄༅། །གཟུགས་བརྙན་གསལ་བར་བྱེད་པའི་མེ་
ལོང་བཞུགས་སོ། །
༄༅། །ན་མོ་མཧྥུ་གྷོ་ཥཱ་ཡ། །རྟོགས་པ་དང་ལྡན་པ་བདག་ལ་གཏམ་དུ་བྱ་བ།
གཟུགས་བརྙན་གསལ་བར་བྱེད་པའི་མོ་ལོང་ཞེས་བྱ་བ། རྗེ་བཙུན་བླ་མ་ཐུགས་རྗེ་
ཆེན་པོ་དང་ལྡན་པའི་ཞབས་ལ་གུས་པས་ཕྱག་འཚལ་ལོ། །གང་ཞིག་ཆོས་ཀུན་
གཟུགས་བརྙན་ལྟར་གཟིགསཀྱང་། །ལམ་གྱི་གཟུགས་བརྙན་མཐའ་དག་རྒྱང་བསྲིངས་
ནས༑ ༑ཡང་དག་ལམ་བཟང་རིགས་པས་གསལ་མཛད་པ། །བདག་གི་དགེ་བའི་
བཤེས་དེ་རྒྱལ་གྱུར་ཅིག །འདི་ན་ཡང་དག་པ་དང་ལྟར་སྣང་གི །རྣམ་དབྱེ་རྣམ་
པར་འབྱེད་ལ་མི་མཁས་པ། །དེ་དག་རྣམས་ལ་གཟུགས་བརྙན་ཕྱོགས་ཙམ་ཞིག
གཏམ་དུ་བྱ་བའི་མེ་ལོང་འདིར་གསལ་བྱ། །གང་དག་མེ་ལོང་ནང་གི་གཟུགས་བརྙན་
ལ༑ ༑སྐྱེས་བུར་འཁྲུལ་བའི་བྱིས་པ་གཞོན་ནུ་ལྟར། །ཆོས་མིན་ཆོས་སུ་བཅོས་
པའི་གཟུགས་བརྙན་གྱིས། །བསླུས་པའི་སྐྱེ་བོ་འདི་དག་ཚིག་འདི་ཉོན། །ཁྲིམས་
འཆལ་ཐོས་པས་དབེན་ཞིང་སྒྲུབ་ལ་གཡེལ། །རིགས་རུས་ལོངས་སྤྱོད་ཀྱིས་དྲེགས་
འགྱིང་བག་ཅན། །འདོད་པས་གདུངས་པས་ལྟོ་ཕྱིར་ཆོས་འཚོང་བ། །འདི་དག་
དགེ་བའི་བཤེས་ཀྱི་གཟུགས་བརྙན་ཡིན། །ལོ་རྒྱུས་རྫུན་གྱི་ཕྲེང་བས་ཡིད་བསྒྱུར་
ནས༑ ༑གསེར་སོགས་ཕངས་མེད་ཡོན་གྱིས་བསླུ་དགོས་པའི། །རིགས་བྲལ་ཟབ་
ལམ་མཆོག་ཏུ་གྲགས་པ་དག །ཡིད་བརྟན་མི་རུང་ལམ་གྱི་གཟུགས་བརྙན་ཡིན། །ཚད་
ལྡན་མཁས་པའི་གཞུང་དང་མི་མཐུན་ཞིང་། །དྲི་མེད་རིགས་པའི་དཔྱད་པ་འདོར་
དགོས་ཀྱང་། རྒྱུ་མཚན་མེད་པའི་ཚིག་ལ་འཇུག་འགྱུར་བ། །བླུན་པོའི་ཡིད་ཆེས་



༣༥༣
དད་པའི་གཟུགས་བརྙན་ཡིན། །ཚུལ་འཆལ་རྟགས་ཙམ་འཛིན་པའི་མཁན་སློབ་
ལས༑ ༑ནོར་འཁྲུལ་ཆོ་ག་ཉམས་པའི་ལག་ལེན་གྱིས། །སྐྲ་བྲེགས་ལུས་བསྒྱུར་
ཙམ་གྱི་རབ་བྱུང་ལ། །སྡོམ་པ་ཐོབ་པར་འཛིན་པ་གཟུགས་བརྙན་ཡིན། །ཚུལ་འཆལ་
གྲལ་དུ་འདུས་པའི་དགེ་འདུན་དང་། སྔགས་ཚིག་ནོར་འཁྲུལ་བཀླགས་དང་བརྡ་
མ་སྤྱོད། །ངེས་པ་ལྔ་བྲལ་མེད་པའི་བསྒྲུབ་བྱ་ལ། །བསྙེན་རྫོགས་བྱེད་པ་དགེ་སློང་
གཟུགས་བརྙན་ཡིན། །འགྲོ་ཀུན་ཕ་མར་ངེས་པའི་སྙིང་རྗེས་དབེན། །མཐའ་དག་
སྡུག་བསྔལ་བསལ་འདོད་ལྷག་བསམ་བྲལ། །སངས་རྒྱས་ཐོབ་བྱ་ཞེས་པའི་ཚིག་
ཙམ་གྱི། །ལད་མོ་བཟླས་པ་སེམས་བསྐྱེད་གཟུགས་བརྙན་ཡིན། བླ་མ་ཆོ་ག་རྒྱུད་
བཞིན་མི་ཤེས་ཤིང་། །དམ་ཚིག་སྡོམ་ལ་མི་གནས་རྣལ་འབྱོར་བྲལ། །བསྙེན་སོགས་
མ་དག་གང་བྱུང་ལག་ལེན་གྱིས། །སློབ་མ་རྗེས་འཛིན་དབང་གི་གཟུགས་བརྙན་
ཡིན༑ ༑མོ་དང་རྩིས་ལུང་སྨན་པའི་ངག་ཉན་ནས། །དམ་ཚིག་སྡོམ་པ་སྤང་པའི་
སློབ་མ་ལ། །བརྒྱ་ཕྲག་དབང་བསྐུར་འབུལ་བའི་རྗེ་ཚོང་མཁན། །དམྱལ་བའི་སྒྲུབ་
ཐབས་དབང་གི་གཟུགས་བརྙན་ཡིན། །སྒོ་གསུམ་སྤྱོད་པ་བག་མེད་རང་དགར་སྤྱོད།
ཚོང་དང་ཞིང་ལས་ཁྱིམ་གྱི་བྱ་བས་བྲེལ། །ཁྲེལ་མེད་ལྟོ་གོས་འབའ་ཞིག་དོན་གཉེར་
བའི༑ ༑མགོ་རེག་ཕལ་ཆེར་བཙུན་པའི་གཟུགས་བརྙན་ཡིན། རྣམ་དག་བསླབ་པས་
བསྡམས་པའི་དགེ་སློང་ནི། །གཅིག་ཀྱང་མེད་པར་རྟགས་ཙམ་བསྒྱུར་བ་ཡི། །བཟའ་
བཏུང་དོན་གཉེར་ཁྱིམ་པའི་བརྟུལ་ཞུགས་ཅན། །བརྒྱ་སྟོང་ཚོགས་ཀྱང་དགེ་འདུན་
གཟུགས་བརྙན་ཡིན། །བྱང་ཆུབ་སེམས་ཀྱི་ཤེས་རྒྱུད་མ་སྦྱང་ཞིང་། རྒྱལ་སྲས་
སྤྱོད་པའི་མིང་ཙམ་མ་ཐོས་ཀྱང་། ཁ་འཇམ་ལུས་འདུལ་བྱི་ལེའི་ཀུན་སྤྱོད་ཀྱིས། །ཕྱི་
ཚུལ་འཆོས་པ་བྱང་སེམས་གཟུགས་བརྙན་ཡིན། །ཀུན་ལ་ཉེ་རིང་མེད་པའི་སྙིང་
རྗེ་དང་། བདག་གཞན་བརྗེ་བའི་བྱང་ཆུབ་སེམས་མེད་པར། །ཟབ་ཆོས་ཅི་ཙམ་



༢༥༣
མཁས་དང་བསྒོམ་ན་ཡང་། །དེ་ནི་ཐེག་པ་ཆེན་པོའི་གཟུགས་བརྙན་ཡིན། །རྙེད་
བཀུར་འཁོར་དང་གྲགས་པ་དོན་གཉེར་བས། འགྲན་སེམས་ཕྲག་དོག་བདག་བསྟོད་
གཞན་སྨོད་ཀྱིས། །ངེས་ཤེས་གྲངས་དང་གཤགས་སྦྱོར་ལྷུར་ལེན་པ། །ཉོན་མོངས་
སོ་ནམ་ཐོས་པའི་གཟུགས་བརྙན་ཡིན། གསུང་རབ་དགོངས་འགྲེལ་བཅས་པ་མཐའ་
དག་གི །དགོངས་དོན་རིགས་པས་འབྱེད་པའི་མཐུ་མེད་ཅིང་། །དེ་དོན་ཉམས་
ལེན་གནད་ལ་མི་མཁས་པའི། །བཤེས་གཉེན་ཕལ་ཆེར་མཁས་པའི་གཟུགས་བརྙན་
ཡིན༑ ༑རྒྱལ་དང་རྒྱལ་སྲས་ཚད་ལྡན་མཁས་པའི་གཞུང་། །ཀུན་གྱིས་བཤད་པའི་
ཏིང་འཛིན་བསྒྲུབ་ཚུལ་གྱི། །མིང་ཙམ་མ་ཐོས་བླུན་པོའི་ལོག་ཆོས་ལ། །འབད་
ནས་བསྒོམ་པ་བསམ་གཏན་གཟུགས་བརྙན་ཡིན། ཉེས་པ་ལྔ་སྤོང་འདུ་བྱེད་ཡིན་
ལག་བརྒྱད། །ལེགས་པར་བསྟེན་པའི་ཚུལ་ལ་མི་མཁས་པར། །ཧར་སྒོམ་བྱིང་བ་
ལྟེངས་པོའི་རྟོག་མེད་ལ། །སྒོམ་དུ་འཁྲུལ་བ་ཞི་གནས་གཟུགས་བརྙན་ཡིན། །ཅིར་
ཡང་མི་འཛིན་གང་དུའང་མི་སེམས་པར། །མ་བཅོས་གསལ་ལ་མི་རྟོག་ངོས་གཟུང་
མེད༑ ༑བོན་དང་རྫོགས་ཆེན་ཧྭ་ཤང་ཏིང་འཛིན་ལ། མཆོག་ཏུ་འཛིན་པ་ལྷག་མཐོང་
གཟུགས་བརྙན་ཡིན། །འཁོར་བའི་རྩ་བ་བདག་འཛིན་ལྷན་སྐྱེས་དང་། དངོས་སུ་
འགལ་བའི་བདག་མེད་མི་བསྒོམ་པར། དུས་གསུམ་ཡིད་བྱེད་དགོས་པ་ལྷུར་ལེན་
པ༑ ༑དུད་འགྲོའི་སྒྲུབ་ཐབས་སྒོམ་གྱི་གཟུགས་བརྙན་ཡིན། །རླུང་སྔགས་ལྷ་ཡི་དེ་
ཉིད་མི་ཤེས་ཤིང་། །རྒྱུད་དོན་རིགས་པས་འབྱེད་པའི་མཐུ་མེད་ལ། །དམ་ཚིག་
སྡོམ་པ་རྩྭ་ལྟར་འདོར་བྱེད་པའི། དབང་སྒྲུབ་ཁྲིད་ལུང་སྔགས་ཀྱི་གཟུགས་བརྙན་
ཡིན༑ ༑དབང་གིས་མ་སྨིན་སྐྱེ་བོའི་ཚོགས་ནང་དུ། རྐང་སྟབས་ཕྱག་རྒྱུ་སྔགས་
དང་དཀྱིལ་འཁོར་སོགས། །གསང་བ་བསྒྲགས་པ་རྙེད་བཀུར་དོན་གཉེར་བ། །གསང་
སྔགས་ཆོམ་རྐུན་ཆོ་གའི་གཟུགས་བརྙན་ཡིན། །སྦྱང་གཞི་སྦྱོང་བྱེད་འཕྲོད་པའི་གནས་



༣༥༤
པའི་ལྷག་མཐོང་གི་སྟོབས་དང་བྲལ་ཞིང་ཞི་བ་མྱང་འདས་ཀྱི་མཐའ་གནོན་པའི་སྙིང་
རྗེ་ཆེན་པོའི་རླན་གྱིས་དབེན་པའི་ཕྱི་རོལ་བའི་བསམ་གཏན་ལྟ་བུ་ཕལ་ཆེར་སྲིད་པ་
འཁོར་བར་འཕེན་པར་བྱེད་པ་ཡི་ཞི་གནས་དང་བསམ་གཏན་སྤངས་ཏེ་སྙིང་རྗེ་ཆེན་
པོས་ཟིན་པའི་བདག་མེད་རྟོགས་པའི་ཞི་ལྷག་གཟུང་འབྲེལ་སྐོམ་པར་ཤོག་ཅིག །ཅེས་
པའོ༑ ༑དྲུག་པ་ཤེས་རབ་ཀྱི་ཕར་ཕྱིན་ལ་སློབ་པ་ནི། །རྩ་བ་ལས།
གནས་ལུགས་ཟབ་མོའི་དོན་ལ་སྐྲག་གྱུར་ནས། །
བློས་བྱས་ཉི་ཚེའི་སྟོང་པ་མཆོག་འཛིན་པའི། །
ལོག་པའི་ལྟ་ངན་མཐའ་དག་རབ་སྤངས་ཏེ། །
ཆོས་ཀུན་གདོད་ནས་སྟོང་པར་རྟོགས་པར་ཤོག །
ཞེས་གསུངས། དོན་ནི། ཆོས་རྣམས་ཀྱི་གནས་ལུགས་མཐའ་ཐུགས་པ་ཟབ་མོའི་
དོན་ལ་སྐྲག་པར་གྱུར་ཏེ་བློས་བྱས་ཀྱི་སྟོང་པ་དང་ཉི་ཚེ་བའི་སྟོང་པ་ལ་མཆོག་ཏུ་འཛིན་
པའི་ལོག་པའི་ལྟ་བ་ངན་པ་མཐའ་དག་རབ་ཏུ་སྤུངས་ཏེ་ཇི་ལྟ་ཇི་སྙེད་ཀྱི་ཆོས་ཀུན་
གདོད་མ་ནས་རང་བཞིན་གྱིས་གྲུབ་པས་སྟོང་པ་ཚུལ་བཞིན་དུ་རྟོགས་པར་ཤོག་ཅིག
ཅེས་པའོ། །གསུམ་པ་སྨོན་ལམ་གལ་ཆེ་བ་གཞན་བཤད་པ་ལ། བསྟན་པ་ལ་ཞུགས་ ་
ནས་ཉེས་སྤྱོད་བྱེད་པ་རྣམས་ཉེས་སྤྱོད་ལས་བཟློག་པར་སྨོན་པ། ལམ་ལོག་པར་ཞུགས་
པ་རྣམས་ཡང་དག་པའི་ལམ་ལ་འགོད་པར་སྨོན་པ། བསྟན་པ་རིན་པོ་ཆེ་མི་ནུབ་
པའི་རྒྱལ་མཚན་འཛིན་པར་སྨོན་པ། སྐྱེ་བ་ཐམས་ཅད་དུ་དམ་པའི་ཆོས་སྒྲུབ་པའི་
རྟེན་མཐོ་རིས་ཀྱི་ཡོན་ཏན་བརྒྱུད་ལྡན་དུ་སྐྱེ་བར་སྨོན་པ། རང་ལ་གནོད་བྱེད་རྣམས་
ལ་ལྷག་པར་བྱམས་པར་སྨོན་པ། གནོད་བྱེད་རྣམས་བླ་མེད་བྱང་ཆུབ་ལ་འགོད་པར་
སྨོན་པ། སྨོན་ལམ་འདི་མཐོང་ཐོས་དྲན་གསུམ་བྱེད་པ་ཐམས་ཅད་རྒྱས་སྲས་རྣམས་
ཀྱི་སྨོན་ལམ་རླབས་པོ་ཆེ་ལ་སློབ་པར་སྨོན་པ་བདུན། དང་པོ་འཆད་པར། །རྩ་བ་



༣༥ ༥
པར་འགྱུར། །རྟོགས་པ་དང་ལྡན་པ་དག་ལ་གཏམ་དུ་བྱ་བ། གཟུགས་བརྙན་གསལ་
བར་བྱེད་པའི་མེ་ལོང་ཞེས་བྱ་བ་འདི་ནི། མང་དུ་ཐོས་པའི་བཙུན་པ་ཕན་པར་འདོད་
པའི་བསམ་པ་ཅན་དགེ་ལེགས་དཔལ་བཟང་པོས་དཔལ་རི་བོ་མདངས་ཅན་གྱི་དགོན་
པར་སྨྲས་པའོ།། །།སརྦ་མངྒལཾ། །
༄༅། །འབྲས་བློ་གླིང་ཤེས་ཡོན་ལྷན་ཚོགས་ནས་རྒྱུ་ཚོགས་འབད་དེ་སྐྱ་སེར་ཀུན་
ལ་ཉིན་རེ་ཁ་འདོན་ས་ཆོད་ཐུབ་ངེས་སུ་ད་ལམ་གནའ་བོའི་མཁས་པ་རྣམས་ཀྱི་འགྲེལ་
བཤད་རྣམས་ཕྱོགས་གཅིག་ཏུ་བཏུས་ཏེ་སྤར་བསྐྲུན་དང་པོར་དཔེ་དེབ་ ༡༥༠༠ ཐམ་
པ་སྤྱིར་འགྲེམས་ཞུས་པ་འདིས་ཀྱང་རྣམ་འདྲེན་བཞི་པ་ཤཀྱ་ཐུབ་པའི་ལུང་རྟོགས་ཀྱི་
ཆོས་ཚུལ་ཇི་སྲིད་བསྐལ་པ་མ་སྟོངས་གི་བར་ཀློང་རྡོལ་བའི་རྒྱུར་གྱུར་ཅིག །།
༄༅། །རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་ཆོས་
ཚུལ་དལ་འབབས་ཀླུང་། །ཚིག་གི་གཟེགས་མ་རེས་ཀྱང་དུག་གསུམ་གྱི། །དྲི་མ་
ཡོངས་འཁྱུད་ལེགས་བཤད་བདུད་རྩེ་འདི། །དཔར་དུ་བསྐྲུན་པའི་རྣམ་དཀར་ཕུང་
པོའི་མཐུས། །ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱུ། །གདངས་ཏེ་རྒྱུད་ལྔའི་འགྲོ་
བ་མ་ལུས་པ། །ངེས་ལེགས་ནོར་བུའི་མཛོད་ལ་དབང་འབྱོར་ཤོག། །།ཤཱཀྱའི་དགེ་
སྦྱོང་ཆོས་སྨྲ་བ་ཏུ་ལེ་བླ་མ་བསྟན་འཛིན་རྒྱ་མཚོས་སྦྱར་བའོ།། །།



Printed at :
Drepung Loseling Photo Offset Printers, Tibetan Colony, MUNDGOD, N. Karnataka, SOUTH INDIA. & : (08301) 85
